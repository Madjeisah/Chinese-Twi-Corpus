我則曰 智愈於力 然貧者之智 為人蔑視 言不見聽
其母之兄弟 以此言告示劍眾 僉曰 斯乃我兄弟也 遂歸心亞比米勒
約瑟昆弟見父既沒 相語曰 約瑟或憾我 念我之惡待 而盡報之
既入 遂謂之曰 爾曹何為嘈嘈然而哀哭乎 幼女非死 乃睡耳
爾民以色列或一人 或眾人 自覺己心之殃 若向此室張手 無論何所禱 何所祈
其足傷於桎 其身入於鐵兮
耶和華曾與大衛誓 我必為大衛成其事 否則願上帝罰我維倍
惟其身痛楚 中心傷悲而已
我尚偕彼之時 曾於爾所予我之名而保之 且守之 其中無所亡 惟淪亡之子耳 使經得應焉
會集諸族 即瑪代君王 與其方伯州牧 暨所轄之國民 以攻之
勿播虛言 勿與惡人聯合 以為妄證
蓋主乃善 樂行赦宥 呼籲爾者 盛施以慈惠兮
會眾紛亂諠譁不一 大半不知何為而集也
世有虛空之事 有義人所遭 依惡人所作 有惡人所遇 依義人所為 我謂斯亦虛空
是為爾首之華冠 爾項之鏈索
約伯遂起 裂衣薙首 伏地而拜
立於聖所 循爾昆弟宗族之班列 各班當有利未人
我民女受傷 我因之受傷 我乃哀慟 中懷驚駭
行耶和華所惡 如亞哈家然 其父沒後 亞哈家為之主謀 致其淪喪
又無有飲舊酒而欲其新者 蓋曰 舊者旨也
主耶和華曰 爾姊之爵 既深且巨 所盛既多 爾必飲之 為人輕慢姍笑
蓋我導爾列祖出埃及時 未嘗以燔祭及他祭命之
彼哭於我前云 以肉食我 我何由得肉 以予有眾乎
且欣然守除酵節 歷有七日 蓋耶和華俾其喜樂 亦轉亞述王心 使眷顧之 助成以色列上帝室之工
我向天舉手曰 我指永生而誓
水勢漸消 迨十月朔 山巔始見
約西亞曰 舍之 勿移其骨 遂舍之 亦舍自撒瑪利亞來之先知骨
眾聞此 遂默然 而歸榮上帝曰 然則上帝亦賜異邦人悔改 以致生矣
約瑟斂埃及七年之糧 儲於城內 各邑郊之糧 儲於本邑
以色列族奉耶和華之聖物 不可瀆之
約書亞謂以色列族曰 爾祖之上帝耶和華予爾之地 爾遲遲不往取之 將至何時乎
蓋彼曰 斯乃我民 不行詐偽之子 故為其救主
故我諭爾區別三邑
流便人示撒子亞第拿 為流便族長 與從者三十人
我敵卻退 顚躓隕沒於爾前兮
列邦諸族聞耶和華擊以色列人之敵 無不畏懼上帝
遂臥於羅騰樹下而睡 有天使撫之曰 起而食
為王四十年 在希伯崙七年 在耶路撒冷三十三年
﻿ 上帝之子耶穌 基督 福音之始
必忘爾苦 憶之如逝水
利未人舁匱至王之有司 見金甚多 王之繕寫 與祭司長之屬吏 至而傾之 復置其所 日日如是 積金甚繁
若夫全能者 我儕莫能測之 其力卓越 其義充足 不行殘虐
祭司之邑挪伯 男女 童穉 乳子 牛羊及驢 皆刃擊之
無因酒滋事無毆擊 惟溫柔 不爭兢 不好利
故爾不復為遠人客旅 乃與諸聖徒為同國者 為上帝之家人也
兄弟乎 我且言 時日減短矣 今而後 使有妻者 當如無妻
其平原諸邑 基列全地 巴珊全地 以及撒迦與以得來 乃噩之國 巴珊之邑 悉為我取
耶和華諭我曰
奉表於亞達薛西王 其文曰 爾僕河西之人奏王
以法蓮族 洗利達人 尼八子耶羅波安 其母名洗魯阿 嫠婦也 彼為所羅門臣僕 亦起而叛王
若輩對上帝曰 爾其去我 我不願知爾道
因上帝乃大於我心 而無所不知也
亞捫人洗勒 比錄人拿哈萊 為洗魯雅子約押執兵之士
以其名應得之榮 歸於耶和華 衣聖美之服 而敬拜之兮
乃但支派婦人之子 其父推羅人 精於金銀銅鐵石木 及紫藍絳三色 與細枲之工 又善雕刻 能搆巧思 為之備所 俾與爾之巧匠 及爾父我主大衛之巧匠同在
我以我言置於爾口 以手蔭庇爾 我則展布諸天 奠定地基 且謂錫安曰 爾為我民
謂先見曰 無庸先見 謂先知曰 勿以正直相示 以婉言語我 以虛誕告我
抑求卵而予之蠍乎
倘礪閃爍之刃 施行審鞫 敵我者 我必罰之 憾我者 我必報之
蓋我軛乃易 我負乃輕也
然無信 則不得見悅蓋親就上帝者 必信其有 又信其必賜賞於凡懇求之者也
上帝曰 我知爾為此 心本端正 故我阻爾 免玷婦身 干咎於我
爾若已識我 則亦識我父 今而後爾識之 且曾見之
猶太人求諸兆希臘人索智慧
耶和華必使爾為敵所敗 爾攻之也由一途 爾逃之也由七途 拋棄於天下萬國之中
有口不言 有目不見
祭司長裂己衣曰 彼出僭讟之言矣 我儕何以尚須證者耶 視哉 爾已聞其僭讟矣
幕之南 作板二十
耶和華諭我曰
上帝言竟 離之上升
義者結果 有若生命之樹 智者乃有得人之能
賄通議士 以敗其志 自波斯王古列在位之日 至波斯王大利烏即位之年 皆如是
若我依人事 在以弗所與獸鬥 何益於我哉 若死者不見起 我儕莫若飲食 蓋明日死矣
又量自下門前至內院外 深百肘 東北皆然
如惡人悛改所犯之罪 守我典章 循法合理 必得生存 不至死亡
於歸時 勸夫求田於父 女既下驢 迦勒曰 爾何欲
凡有生之動物 皆為爾食 悉以賜爾 如菜蔬然
今當立我牧伯 為會眾理此事 凡我邑中 娶異族之女者 偕其長老士師 屆期咸至 迨上帝因斯事之怒息焉
其二維繫之杖 我亦折之 以絕猶大與以色列兄弟之誼
十二年十二月朔 耶和華諭我曰
故耶穌於逾越節前六日 至茇大尼 乃拉撒路所居 拉撒路 即耶穌從死中所起者
惟親近爾上帝耶和華 如素所為
戶蘭藉其臣僕遣舟 及諳於航海之僕至 其僕與所羅門之僕 偕往俄斐 得金四百五十他連得 運至所羅門王
此數人散處州島 各為方言 族姓 邦國
有一婦以玉罇盛至貴之膏就之 耶穌坐席時 婦則傾之於其首
搖曳不定 蹩躠有若醉人 計窮智盡兮
以上所載 乃耶和華所諭摩西 夫於其婦 父於在家之幼女 其例若此
我魂必飽 如饜以髓與肥 我以喜樂之口讚爾兮
且律既至 俾愆益增 罪既增 而恩愈洪矣
門徒滿於喜樂 及聖靈焉
此婦乃希臘人 本敘利非尼基之族也 求耶穌逐鬼離其女
曰 方生為猶太人之王者何在 蓋我儕在東方見其星 故來拜之
從以法蓮營之纛者 按其行伍啟行 亞米忽子以利沙瑪統領其軍
則當滿我之樂 致為同志 同愛 同心 心原文曰魂同意
太監曰 視哉有水 我受浸何阻耶
將亡者之祝嘏臨我 我使嫠婦心樂而歌
心遂高傲 忘爾上帝耶和華 導爾出埃及 脫於奴隸之室
世界付於惡人之手 蒙蔽鞫者之面 為之者 非上帝而誰
然上帝釋乎死之苦而起之 因其不能拘於死也
士子與𠵽唎㘔人 坐摩西之位
爾必蹂躪惡人 於我所定之日 彼若灰塵 在爾足下 萬軍之耶和華言之矣
工人食無多寡 俱得安眠 富者以其豐裕 不得寢睡
多人因之顚仆而見折 陷於機檻而被獲
寅畏耶和華者 其望維堅 後裔必得避所
蝗之形狀 如備戰之馬 首上所戴有若金冠冕 面如人面
約書亞遂以石製刀 為以色列人行割於阿珥拉山
耶和華乃循其前文 以爾大會之日 在山由火中所諭爾之十誡 書於版以賜我
我必負之於肩 戴之於首以為冕
爾所書之二杖 當執於手 俾眾目睹
押沙龍命其僕曰 當伺暗嫩飲酒快心 我諭爾曰擊暗嫩 則殺之 毋畏 命爾者非我乎 當壯膽而奮勇
內殿長二十肘 廣二十肘 高二十肘 蓋以精金 以香柏作壇 蓋以精金
遂起而往 適有埃提阿百人 乃埃提阿百女王 干大基有能之太監司理其全庫者也 已至耶路撒冷崇拜
是日也 主復舉手 救其遺民 使自亞述 埃及 巴忒羅 古實 以攔 示拿 哈馬 及諸海島而歸
恐或置其基而不能成 見者皆始戲弄之
薩土裔 八百四十五人
遣人告耶洗別曰 拿伯已石擊而死
囑使者曰 爾以戰事告王既畢
蓋我將賜爾口才智慧 即爾諸敵 不能抵擋辯駁
上帝豈非鑒察我道途 悉數我步履乎
上帝曰 因其愛予 我必救援之 彼知我名 我必高舉之兮
耶和華必錫其民以能力 耶和華必祝其民以平康兮
艾民咸集 追襲約書亞 被誘離邑
願耶和華在爾我間判斷 為我伸冤 惟我手不加諸爾
豈可注目虛無 蓋貨財誠生羽翼 如鷹飛戾天
斯災臨我 乃依摩西律中所載 而我猶不求恩於我上帝耶和華 棄離我之罪愆 洞悉爾之真道
摩西於途間之旅邸 耶和華遇之 欲致之死
蚱蜢蝗蟲 蝻蝗蟿螽 我所遣至爾中之大軍 數年所食者 我將償之
故爾勿懼 爾比多雀 尤為貴矣
自先知撒母耳以來 在以色列 未嘗守如是之逾越節 以色列列王守逾越節 未有若約西亞 與祭司利未人 及同在之猶大與以色列眾 並耶路撒冷居民所守者
故爾當憶 爾昔於肉體為異邦人 為彼所補割禮之人 即於肉體由人手受割者 稱為未受割者
故附利未之界 所獻之地 必歸於彼 以為至聖之區
我愛耶和華 以其聽我聲 聞我懇求兮
互相輔助 互相勸勉 曰壯乃心
時 義者將應之曰 主歟 我儕何時見爾饑而予爾食 渴而予爾飲乎
爾之先知 卜筮占夢 觀兆術士 告爾曰 爾必不至服事巴比倫王 勿聽之
故當互相勸慰 彼此相建 如爾所行者焉
至該撒利亞 則上而問教會安 遂下安提阿
所羅門王之貨財與智慧 超乎天下列王
我將獻爾以肥牲之燔祭 與牡羊之馨香 牡牛偕山羊而獻兮
蓋彼眾由其有餘 而投入所捐者 惟此婦由己之不足 而盡投其所以養生者
祈禱之際 獻晚祭時 我前於異象中 所見之加百列 疾飛詣我
惟惡者被絕 譎者見拔於其中
遂積穀如海沙之多 不復計算 不可勝數故也
爾必失我所錫之業 乃爾自致 我必使爾在所未識之地 服事爾敵 緣爾使我怒熾 炎炎不滅
造油於其人之院 踐酒於其醡 而己則燥渴
法老遣使召約瑟 急令出獄 薙髮易衣 入覲法老
厥後登籍之時 又有加利利之猶大起 誘民從之 彼亦亡 凡從之者皆散
若底米丟 並偕之諸工 與人有訟自有聽訟之期 或曰所亦有方伯 彼此告訴可也
勿憾以東人 以其為爾同族 勿憾埃及人 以爾曾旅其地
昔在加低斯巴尼亞 我遣爾祖窺察斯土 彼亦如是而行
人方謂平康安固時 而敗亡忽及之 如產難之及孕婦 其人決不免也
既遣眾出 乃入執女手 女遂起
加利亞子約哈難 及諸軍長 遂攜猶大遺民 即自逐至之國 返而寄居猶大地者
山谷延及亞薩 爾曹將循之而遁 若猶大王烏西雅時 因避地震而遁 我上帝耶和華必涖臨 諸聖者偕之
設我有過 其過我自任之
爾若暗然徇情 彼必譴爾
眾食而飽 拾所擘之餘餅 七籃
且爾親族之伊利沙伯 老而妊子 素稱弗妊者 今妊已六月矣
乘基路伯而飛 藉風翼而顯見兮
摩西曰 我至以色列族 告曰 爾祖之上帝遣我就爾 彼若詰我其名為何 將奚以對
塞特亦生子 命名以挪士 是時人始籲耶和華之名
自為區別 歸於耶和華時 毋近尸側
有多婦 自加利利隨耶穌而供事之者 在彼遠觀之
昔耶和華有論摩押之言
美耶昆 拉昆 與約帕相對之境
牛二 牡綿羊五 牡山羊五 一歲之牡羔五 為酬恩祭 皆希倫子以利押所獻
流便人 迦得人 及瑪拿西支派之半 遵摩西所言 執兵先以色列人而濟
願我上帝耶和華偕我儕 如偕我列祖然 勿我離 勿我棄
是日 ［口撒］嘟𡀲人 即言無有復起者 就耶穌曰
時 僕尚立井旁 駝亦在側
我以新誡賜爾 令爾相愛 如我曾愛爾 令爾亦相愛焉
幅邊各作襻五十 兩邊之襻相對
甚至有人 從保羅之身 取巾 或襜衣 加於病者 其病則退 惡鬼亦出
洗魯雅子約押 知王中心嚮往押沙龍
詭舌歟 當何以予之 何以加之
書拉密女曰北風其起 南風其來 吹拂我園 使發芬芳 願我所愛者入其園 食其嘉果
耶和華以言授巴蘭曰 返見巴勒 以此言告之
其葡萄樹屬所多瑪 產自蛾摩拉田 其果如膽 其穗甚苦
人子歟 爾欲鞫之乎 鞫之 使知厥祖可惡之事
萬軍之耶和華曰 人必盡拾以色列之遺民 若採葡萄 爾其反手 若採葡萄者攀枝而摘之
亞倫任職 必衣此服 出入聖所 覲耶和華時 有聲可聞 免於死亡
爾窺厥地 歷四十日 今將以日易年 爾負其罪 歷四十載 使知我離逖焉
所羅門與以色列眾 自哈馬道 至埃及溪 集為大會 守節期七日
摩西退 禱於耶和華
若見軍旅乘馬耦行 並有驢駝成羣 則諦聽之
惟約拿單甚悅大衛 告之曰 我父謀殺爾 詰朝請自慎 匿於僻處
掃羅以誓戒民 約拿單未之聞 故以所執之杖端濡蜜 反手入口 其目即明
既至 見諸軍長皆坐 曰 軍長歟 我有言告汝 耶戶曰 我中何人 曰 軍長歟 即爾也
約翰在獄 聞基督所行 遂遣門徒
此流便之室家 見核者 計四萬三千七百三十人
請給葡萄乾以補我力 畀㰋果以暢我心 蓋我因愛致疾
既由其十字架之血 而成平和 則由之使萬有與己復和 或地上者或在諸天者 皆由彼也
我不求己榮 有一求 且判者也
其父母言此 因懼猶太人耳 蓋猶太人已有約定 若有人認耶穌為基督者 必見逐出會堂
歷年四十 我厭此代曰 斯民心迷 未識我途兮
我屬我所愛者 彼亦戀我
七月 宗室以利沙瑪孫 尼探雅子 王之臣僕以實瑪利 與從者十人至米斯巴 見亞希甘子基大利 在彼與之共食
且將盡拭其目諸淚 死不復有 而哀慟 悲泣 痛苦 皆不復有 蓋前事已逝矣
惟有約誓者 以所卜為偽 然巴比倫王必使其罪見憶 致虜其眾
大衛循利未子革順 哥轄 米拉利 分其裔為班次
勿斥長老 惟勸之如父 其少者如兄弟
耶和華歟 爾之慈惠 上及穹蒼 爾之誠實 高凌霄漢兮
銀盤一 重一百三十舍客勒 銀盂一 重七十舍客勒 循聖所權衡 俱盈以和油之細麵 為素祭
又予之權 以戰諸聖而勝之 且治諸族 諸民 諸方 方原文作舌諸邦
師心自用者 乃為愚蠢 以智而行者 必得救援
誰使一人起於東方 以義召之 至其足下 俾服列國 制列王 使其刃如塵埃 使其弓如草芥
啟行而往 上帝使四周諸邑之民懼甚 無追雅各子者
若有言方言者 惟二人 多不過三 依次而言 一人譯之
而爾則辱貧人矣 夫富者非挾制爾 拘曳爾至公堂乎
豺狼嗥於第宅 野犬鳴於華宮 其時伊邇 其日不延
如是以彼之榮 易為嚙芻之牛像兮
野牛豈役於爾 抑安處爾槽乎
即近耶和華之祭司 亦當自潔 免我突出擊之
我上帝歟 求爾傾耳而聽 啟目視我荒蕪之區 及以爾名而稱之邑 我陳所祈於爾前 非因己義 乃因爾之鴻慈也
歡欣喜樂 絕於沃壤 及摩押地 我使酒絕於醡 無人踐之而懽呼 其懽呼 不為懽呼矣
但以理入 見王所命殲巴比倫哲士之亞畧曰 勿殲巴比倫哲士 引我覲王 我必為王解之
婦再懷妊生女 耶和華曰 名之羅路哈瑪 蓋我不復矜憫以色列家 決不赦宥之
然彼備之 而義人衣之 無辜者分其金
燔祭壇與其器 浴盤與其座
大衛屢離掃羅 返伯利恆 牧父之羊
人不制心 如城毀而無垣
祭司當由所擣之穀 與油 取其少許 及所有之乳香 焚之以為記誌 是為火祭 奉於耶和華
惟此律書 勿離爾口 晝夜思維 守其所錄 致獲坦途 而得利達
彼必各負其罪 先知之罪 與詢之者之罪同科
摩西乃琢石版如前 遵耶和華命 夙興執版登山
凡諸堅城美邑 爾必毀之 伐其嘉木 塞其水泉 以石毀其腴壤
民中智者 將誨厥眾 第有隕亡於鋒刃及火燄 俘虜刦奪 歷至多日
耶和華諭我曰
建其聖室 如崇高之天 如永奠之地兮
淫行者 比頑童者 拐逃者 言謊者 妄誓者 或有其他逆正教之事
又作盤十 右置五 左置五 以備浣濯 屬燔祭之物滌於其中 惟祭司則濯於銅海
異哉 爾之乖戾也 豈可視陶人若泥乎 受造之物 豈可論造之者曰 彼未造我 被摶之器 豈可論摶之者曰 彼無聰明
我懷多慮 爾之慰藉娛我兮
我與斯人所立之約 即我賦爾之神 傳爾之言 不離乎爾 及爾子孫之口 自今以迄永久 耶和華言之矣
其一問河上衣枲衣者曰 此奇異之事 何時始畢
當患難時 願耶和華俞允爾 雅各上帝之名高舉爾
智者豈可以虛識為對 以東風充懷乎
與我言之使 復來醒我 若寢者為人所醒
人子歟 當為推羅王作哀歌 謂之曰 主耶和華云 爾純全如玉印 智慧充足 美麗完備
我出至爾所在之田 立於父側 與言爾事 若有所見 即以告爾
夫則無愆 婦有罪則負之
惟爾在彼 盡心盡意求爾上帝耶和華 則必得之
耶斯列 約甸 撒挪亞
耶和華將竭埃及海股 揮手河上 加以烈風 擊之分為七川 使人著屨以涉
眷顧下土 而灌溉之 廣加滋潤 上帝之川 充盈以水 爾既備地 給人以糧兮
其柱二十 銅座二十 柱鈎與環 皆以銀作
且在此澳過冬不便 大半意欲揚帆離此 或能至腓尼基過冬 即革哩底之一澳也 一面朝西南 一面朝西北
與其妻子及媳 俱入方舟以避之
第五十年 當為聖年 普告境內居民 此為禧年 得以自由 人各歸其業 返其家
使飢者處之 建可居之邑兮
殿牆自地以至門上 製基路伯與椶樹之狀
耶和華怒烏撒 因其伸手扶匱而擊之 遂死於上帝前
﻿ 亞爸拉罕之裔 大衛子孫耶穌 基督之家譜
惡人傾覆 歸於烏有 義者之家 恆久存立
彼既興起 其國乃裂 依天之四風而分之 不傳其裔 其權不如昔日 蓋其國必見拔 歸於外人
耶和華諭摩西曰 爾之死期伊邇 當召約書亞偕詣會幕 我將付託之 摩西與約書亞乃詣會幕
築壘攻我 以苦膽勞瘁圍我兮
婦曰 掃羅絕憑鬼者及巫覡於國中 彼之所為 爾所知也 何設機檻 以害我命 致我於死乎
上帝巍然 以能而行 彼之為師 誰其如之
王問曰 末底改因此 膺何尊榮爵位 侍臣對曰 無之
我豈依人而言此乎 抑律法非亦如是言乎
推羅王戶蘭覆書於所羅門曰 耶和華惠愛其民 故立爾為其王
又取鳲鳩二 或雛鴿二 隨其力所能得 一為贖罪祭 一為燔祭
耶穌聞之 遂登舟 自彼濳退於野處 眾聞 皆自各城步隨之
人獻脂為火祭 當與所舉之腿 所搖之腔同獻 搖於耶和華前 以為搖祭 後則歸爾 及爾子孫得之 著為永例 循耶和華所命
十三書巴業 與其子及昆弟十二人
頸項有力 在於其前 無不驚躍
及居東西之迦南人 與亞摩利人 赫人 比利洗人 並居山地之耶布斯人 米斯巴地 黑門山麓之希未人
使我諸敵背我而馳 致我翦滅憾我者兮
耶和華乘雲降臨 與摩西偕立 宣耶和華名
撒母耳曰 爾所為者愚也 不遵爾上帝耶和華所命 如其遵之 則耶和華必在以色列中 堅爾國祚 歷久弗替
上帝四十年所憾者誰乎 非犯罪而屍仆於曠野者乎
彼取之 誰能拒之 孰問之曰 爾何為耶
以利沙曰 我指所事萬軍之主 維生之耶和華而誓 我若不視猶大王約沙法在此 必不顧爾 不見爾
千夫長遣少者去 戒之曰 爾勿語人 爾曾以此事告我
父母當執之 攜至其邑門長老前
天所當受待至萬有復振時 即上帝自世初 由其聖先知之口所言者也
謂之曰 爾其謹慎靜謐 勿因此餘燼 有煙之二炬 利汛 亞蘭 及利瑪利子之烈怒 畏懼心怯
我力豈石之力乎 我體豈銅乎
我且適沒藥之山 乳香之岡 迨涼風起 日影逝時
於是將拷訊之者 即離之 千夫長真知其為羅馬人 因曾縛之亦懼
凡有慧心之人 即我以智神所充者 爾命之為亞倫製衣 別之為聖 俾任祭司職 以奉事我
殿四周之小室間 其隙地廣二十肘
所羅門決意為耶和華之名建室 亦為己建宮室
爾由之而信夫上帝 即基督自死中復起 而賜之以榮者 致爾之信與望 皆向於上帝也
立於岡拈樹間者曰 此乃耶和華所遣 遍遊大地者也
摩西曰 汝之昆弟往戰 汝安坐於此乎
遂掩其目而問之曰 爾可預言 擊爾者誰耶
人若自以為有知 則未知如所當知
眾敵四周之異邦人聞此 則恐懼喪膽 蓋知此工 乃我上帝所經營也
鑄銅環四 置於銅網四隅 用以貫杠
院四周之柱 其鈎與環 俱以銀作 其座則銅
耶和華曰 作惡之輩 不享平康
二年二月二十日 雲離法幕
四日 流便牧伯 示丟珥子以利蓿獻禮物
俾我靈歌頌爾 而不緘默 耶和華我上帝歟 我將稱謝爾 永世靡暨兮
我惟獲罪於爾 行爾所惡 致爾出詞顯公義 行鞫顯清正兮
沃壤為鹵地 皆因居民之罪兮
厥後 我必返亞捫人之俘囚 耶和華言之矣
曰 其備干盾 進而戰鬥
越至八日 為其成潔 必以攜至會幕門 耶和華前 付與祭司
斥海而涸之 竭河而乾之 巴珊 迦密衰殘 利巴嫩之榮華凋謝
約沙法之國平康 以其上帝錫之四境綏安也
試觀我右 無人識我 無處避難 無人顧我兮
不順之邦 我必發忿震怒以報之
牛三萬六千
蓋仇敵恐嚇 惡人暴虐 加我以罪 迫我以怒兮
樹幟以攻巴比倫城垣 堅戍守 立斥候 設伏防禦 蓋耶和華為巴比倫居民所言者 既定之 亦成之矣
更伐香柏 亦取橡櫟 皆林木之堅者 或植杉木 得雨露之養
增虛之事既多 於人有何益哉
當時 希律王下手 虐待會中數人
曰 若蒙主恩 願勿離僕而去
農夫見其子 則相語曰 此乃嗣子 不如殺之 以奪其業
以芳品製聖膏 與純潔之香 依調香法而為之
耶穌基督之僕保羅 奉召為使徒 特簡以宣上帝福音
蓋耶和華責其所愛 如父於其所悅之子
於力田得其初實之季 守穫稼節 於歲暮斂厥田穀之季 守收藏節
以利沙卒而葬 歲首摩押軍旅犯境
古實之裔甯錄 在世始為英武
若云由人 我又懼眾 蓋皆以約翰為先知也
且我儕 以昔所許於列祖者 傳福音於爾
小子乎 爾曹乃由上帝 且已勝彼眾 蓋在爾者 大於在世者也
凡捫其肉者 必成為聖 如其血灑人衣 必澣之於聖地
有牛羊驢僕婢 特遣人告我主 望沾主恩
無知者加拉太人乎 耶穌 基督釘十字架 既已容形於爾目前 今迷惑爾者誰乎
耶路撒冷女論所羅門曰願彼以口吻我 因爾愛情 愈於酒醴
耶和華以邑與王 付於以色列人手 刃擊其邑 殺其居民 靡有孑遺 其待立拿王 如昔之待耶利哥王然
但有一事 願耶和華宥爾僕 即我主入臨門廟崇拜時 倚於我手 我隨之而鞠躬 願耶和華宥爾僕於此事
在鄰里前拊掌作保 其人乃為無知
我於日下 見有一患 似出於執政者之錯誤
耶和華諭摩西 亞倫曰 汝不我信 不尊我為聖於以色列族前不得導斯眾入我所賜之地
我陳我行 蒙爾俞允 其誨我以爾典章兮
哈薛曰 我主何為而哭 曰 我知爾於以色列人將行之惡 以火燬其堅城 以刃殺其丁壯 擲斃其嬰孩 刳剔其孕婦
以色列民眾 上至伯特利哭泣 坐於耶和華前 禁食至暮 獻燔祭及酬恩祭於耶和華
曰 爾其從我 耶和華以爾敵摩押人付於爾手 眾遂從之 據約但津 不容摩押一人濟
亞哈謝其餘事蹟 俱載於以色列列王紀
追憶往古之日 思念歷代之年 問於爾父 彼必示爾 詢諸長老 彼必告爾
導民欣然而出 選民謳歌而出兮
因爾所行之惡 所作可憎之事 耶和華不能復忍 故爾土地成為荒蕪 可駭可詛 無人居處 有如今日
及啟深淵之坑 遂有烟由坑而上 如洪爐之烟 日與空氣 皆因坑之烟而暗
惟保惠師 即聖靈 父於我名所遣者 彼將以諸事悉教爾 且使爾盡憶我所語爾者
爾之威勢琴音 墮於陰府 爾則下鋪以蛆 上被以蟲
陳於日月天象之下 即其所戀慕 服事順從 尋求崇拜者 無人收而瘞之 將於地上同乎糞土
我語爾 一罪人悔改 在上帝使者前 為之樂 亦如是矣
二人之目遂啟 乃識之 而忽莫之見
夫上帝非死者之上帝 乃生者之上帝也 爾之迷誤大矣
彼之行徑 我見之矣 我必醫之 引導之 慰藉之 並慰藉其中之憂人
保羅既問眾安 則以上帝用己為役 所行於異邦者 一一述之
約坦與列祖偕眠 同葬於大衛城 子亞哈斯嗣位
正直者 其真誠必導之 奸詐者 其乖戾必敗之
因愛哈拿 頒之維倍 然耶和華禁其產育
耶穌囑其勿告人 惟往示己於祭司 且因爾得潔 獻如摩西所命者 以為證於眾
倘其被獲 必償七倍 罄厥家貲
蓋其女請民至 同祭其神 民遂食其祭品 共拜其神
使爾苗裔如塵埃然 有能核塵埃之數者 則爾苗裔 亦可計矣
彼折有能之輩 其術莫測 使他人代其職
厥後 約阿施有意重修耶和華室
我轉觀日下之虛空
以所虜之人與財物 攜至摩押平原 約但河濱 耶利哥相對之營壘 詣摩西及祭司以利亞撒 與以色列會眾
守道者獲益 恃耶和華者有福
我腰痛甚 劬勞若臨產之婦 痛苦而耳無聞 驚懼而目無見
非利士人進迎大衛 大衛亦向行伍疾趨迎之
召耶西與祭 爾所當為 我將示爾 我所言者 為我膏之
悉取其脂 如取酬恩祭牲之脂然 祭司焚之於壇 以為馨香 奉於耶和華 如是祭司為之贖罪 乃蒙赦宥
於爾上帝耶和華所賜之邑 按各支派 設立士師 有司 秉公鞫民
在路旁者 乃人聽道而魔鬼則來由其心中取之 免其信而得救
蓋我儕既受真理之真知 後若故意犯罪 則無復有為罪之祭
求毧與枲 樂於操作
爾加喜樂於我心 勝於彼之穀酒豐盛兮
感謝上帝 緣爾素為罪之僕 今自乃心 服爾所受之教範
耶和華諭摩西曰
蓋彼能者為我行大事 其名乃聖
基甸曰 我主歟 如耶和華偕我 何至遭此 我祖嘗言耶和華導我出埃及 今其異蹟安在 茲乃棄我 付於米甸人手
又有族長輸於工作庫 金幣二萬 銀二千二百彌拿
詢於耶和華 耶和華不以夢與烏陵先知答之
蓋爾必似枯葉之橡 無水之園
示法提雅 哈替 玻黑列哈斯巴音 亞米 諸人之裔
我必使耶賓之帥西西拉率車與眾 往基順河詣爾 付於爾手
我中有兄弟七人 長者娶而死 無後 遺其妻於弟
我既深信爾之順服 遂書達爾 蓋知爾將行之 必過於我所言爾
必簡邑為逃城 使誤殺人者可遁於彼
是日也 釀酒之葡萄園 爾其歌之
計四萬有五百
耶和華之使者至俄弗拉 坐亞比以謝人約阿施橡下 適約阿施子基甸打麥於醡酒處 以避米甸人
大眾既集 又有自各城來者就之 時 耶穌以譬語之曰
取利未人 代以色列族首生之男 取利未人之畜 代其首生之畜 使利未人歸我 我乃耶和華也
有奪於右者而仍飢 有食於左者而不飽 各齧己臂之肉
厥口所言 奸惡詭譎 絕於智慧善行兮
惟少者所食 暨同行之亞乃 以實各 幔利 所應得者 可任其取之
我轉而決志究察智慧 與萬事之原由 欲知惡之為愚 愚之為妄
我祖利甲子約拿達所囑者 我悉遵之 我與妻室子女 畢生不飲酒
亞蘭王與以色列戰 與其臣議曰 我必於某處建營
大衛甚怒其人 謂拿單曰 我指維生之耶和華以誓 行此者宜死
生子基努拔 答比匿使在法老宮斷乳 基努拔遂居宮中 與法老諸子偕
勿緣匍匐之物 使己為可憎 亦勿因之自污 而為不潔
以色列長老 咸至希伯崙見王 大衛在希伯崙 於耶和華前 與之立約 遂膏大衛 為以色列王 循耶和華藉撒母耳所言
是日即廢之 困苦之羊聽從我者 咸知此為耶和華之言
蓋上帝之國 不在飲食 惟義與安 及聖神中之樂也
蛇於婦後 自口吐水如河 欲漂沒之
惰者不燔所獵 勤者所寶維勤
耶穌以繩為鞭 將牛羊悉逐之出殿宇 又傾兌錢者之錢 而翻其桌
是以種者灌者無足算 惟長之者 上帝耳
爾殺無辜貧人 其血見於爾裾 非因其穿窬 乃因其以此責爾也
無論男女 悉當出之 屏於營外 免污其營 我所居者
爾祖籲耶和華曰 我干罪戾 因離棄耶和華 事諸巴力 與亞斯他錄 今求拯我於敵手 我必事爾
爾之後裔 多若塵沙 爾之所出 繁若砂礫 其名不沒 不絕於我前
寅畏耶和華 在於惡惡 驕慢狂妄 惡行謬口 我皆惡之
網上之石榴四百 網各二行 以蓋柱頂之球
我若冀陰府為室 於幽暗下榻
故爾曹既去諸污穢 及惡毒之餘則當以溫柔而受所種於內之道 即能救爾靈魂者
其食至腹則變 成為虺膽於中
得譽之邑 我所悅者 何不早棄之乎
大衛為以色列全族之王 為其民眾施行公義
耶穌至其處 仰視謂之曰 撒該速下 蓋今日我必寓爾家
大衛置戍於以東 以東人遂服役於大衛 大衛無論何往 耶和華使之獲勝
且以斯邑之貨財 暨所獲之利 與其珍寶 及猶大列王之寶藏 咸付於其敵手 彼必掠之 攜至巴比倫
列邦必服事之 延及子孫 迨其國之期既屆 則有多國大王 使之服役
又生其弟亞伯 亞伯為牧 該隱為農
民簡新神 戰及邑門 以色列族四萬人中 干戈無存
彼不自謂 我當寅畏我上帝耶和華 彼降秋雨春雨 各適其時 為我定厥穡期
牡犢一 牡綿羊一 一歲之牡羔一 為燔祭
猶太人復取石欲擊之
昔以色列列王在撒瑪利亞諸邑 建崇邱之室 激耶和華怒 約西亞悉除之 如所行於伯特利然
行竊者昏夜穿屋 旦晝匿跡 不識光明
又曰 凡有耳可聽者 當聽之
當裂乃心 毋裂乃衣 歸爾上帝耶和華 蓋彼仁慈矜憫 遲於發怒 富有恩惠 回意不降厥災
彼亦以印印我儕 予靈為質於我儕之心焉
逃於驚駭者 必陷於坎阱 出於坎阱者 必罹於機檻 蓋我必使懲罰摩押之年臨之 耶和華言之矣
亞伯拉罕遂以酥與乳 及所治之犢 臚陳其前 自侍樹下 三人食之
以法蓮乃馴習之牝犢 喜於踏穀 昔我惜其項之美 今則使之曳耒耜 猶大耕之 雅各耙之
非然者 則已宴然而臥 安然而寢
是乃尋耶和華之族 求見雅各上帝之面者兮
耶和華命其魚 遂吐約拿於陸地
至其姑所 姑曰 我女歟 爾所遇若何 婦以波阿斯所待悉告之
乃返耶和華所 曰 噫 斯民干重罪 以金造神像
爾使嫠婦徒返 孤子折肱
智慧之王簸散惡人 以輪碾之
蓋我儕即我與西拉 提摩太 於爾中所宣上帝之子耶穌 基督 無有是否 在彼惟有是耳
爾若去人之軛 不指摘 不妄言 施仁慈於飢人 滿困苦者之欲 爾之輝光 必見於暗 爾之晦冥 必若日中之明
祭司為人獻燔祭 可得其牲之皮
銅工亞力山大多方害我 主將依其所行而報之
居書珊之猶大人 於十三日 十四日會集 十五日憩息 以為設筵喜樂之日
猶大人曰 我來欲縛爾 付於非利士人手 參孫曰 與我誓約 爾不親擊我
故耶和華謂以色列家曰 爾其尋我則得生
又有宰上帝室者 希勒家子西萊雅 希勒家乃米書蘭子 米書蘭乃撒督子 撒督乃米拉約子 米拉約乃亞希突子
不給以草 而命陶瓦 僕又被撻 咎在王民
摩西與從者約書亞興 登上帝之山
如是爾見此事至 則知上帝國近矣
致如罪於死中乘權 恩亦若是由義而乘權至於永生 惟因我主耶穌基督焉
居於至高者之密所 必恆在全能者之蔭下兮
耶路撒冷歟 爾其洗心去惡 庶可獲救 爾懷惡念 伊於胡底
人為我而詬詈爾 窘逐爾 以諸惡言謗爾 爾則福矣
爾列族歟 當與其民同樂 蓋彼必為其僕之血伸冤 報復厥敵 必為其地與民贖罪
耶和華諭亞倫曰
王謂亞瑪撒曰 限以三日 為我集猶大人 與爾偕至
恐怖忽至爾勿懼 惡人遭風爾勿驚
我有此望 如魂之有錨堅固不移 入於幔內
時 必多有傾跌者 彼此相付相惡
酉初所雇者至 各得銀一錢
耶和華歟 援我於惡人 護我於強暴兮
我之思念 願彼以為甘美 我因耶和華而樂兮
牡犢一 牡綿羊一 一歲之牡羔一 為燔祭
夫所許之諸言 言於亞爸拉罕 與其裔 不曰 於諸裔 如指多人 乃曰 於爾裔 如指一人 即基督也
耶哥尼雅王與太后 及宦豎 猶大 耶路撒冷牧伯 藝匠鐵工 去耶路撒冷後 先知耶利米自耶路撒冷
爾為我避所 脫我於難 環以拯救之歌兮
書曰 可置烏利亞於前茅 劇戰之處 爾眾則退 俾其被擊而死
遂逐於園外而殺之 園主將何以處之乎
主耶和華曰 如君錫物於子 則為子有 以為恆業
但我既有此信之靈 一如經所載云 我信 故言也 我儕亦信 故亦言
但人乃行其途 米迦見其強於己 則轉而歸家
惡者之道 為耶和華所惡 從義之人 為其所愛
凡其所造 在其所轄之區 其頌美耶和華 我心頌美耶和華兮
亞比米勒夙興 召其諸僕 告以斯事 諸僕懼甚
又曰 我將賴之 又曰 試觀我與上帝所賜我之眾子焉
耶和華將為天下之王 是日耶和華乃惟一 其名亦惟一
是夜飲父以酒 長女與之寢 女之臥起 父不及知
爾其愕然驚異 瞀然目盲 沈醉不因清酒 蹁躚非以醇醪
眾滿心狂怒 相議何以處耶穌
蓋彼未行惡則不眠 未傾人則廢寢
彼之軍旅 見核者 計三萬二千二百
我即以雪濯身 以鹼潔手
耶路撒冷四周 血流如水 瘞埋無人兮
故耶穌不復顯行於猶太人中 乃離彼往近野之地 至一邑 名以法蓮 偕門徒居焉
且向上帝有望 即死者無論義與不義 將皆復起 此亦彼所共候者也
上昇時眾注目望天適有二人白衣傍立
惟所輸耶和華室之金 不以製耶和華室中之銀杯剪盂角 及諸金銀器皿
基遍 拉瑪 比錄
如彼詢爾曰 我當何往 則告之曰 耶和華云 當死者就死 當刃者就刃 當饑者就饑 當虜者就虜
耶和華曰 以色列處女所行 可憎維甚 詢於列邦 孰聞若此之事
拯我出患難之使者 願其錫嘏童蒙 使歸我及我祖父亞伯拉罕 以撒名下 繁衍於地
心慧者謂之通明 甘言增人學問
且我儕言之 非以人智所教之言 乃以靈所教 即以靈事 比較靈事也
惟靈之果 乃仁愛 喜樂 和平 忍耐 慈悲 良善 忠信
我再證告凡受割禮者 彼當守全法
告心怯者曰 強乃志 勿畏葸 爾之上帝 將以復仇而臨 行上帝之復仇 彼必至而救爾
為拿細耳人者 所許之日既盈 其例如左 當攜之至會幕門前
掃羅遣使執大衛 婦曰 彼病矣
有人以床舁癱瘋者 尋所以舁之入 而置其前
波阿斯問督穫之僕曰 此為誰氏女
彼或聽從 各轉離其惡途 俾我回意 不以我因其惡 所欲施行之災降之
我必翦滅其士師 殺戮其牧伯 耶和華言之矣
當約雅斤時 祭司為族長者 有西萊雅班米拉雅 耶利米班哈拿尼雅
我若使疫癘流行斯土 洩忿而流其血 絕其人畜
故主必使其頂結痂 耶和華必露其下體
民眾隨之而上 吹簫 欣喜不勝 呼聲震地
見利未人祭司 與在位之士師 而詢問之 彼必示爾如何判斷
矇瞶者 耶和華明之 屈抑者 耶和華起之 為義者 耶和華愛之兮
以法蓮之保障 大馬色之國祚 亞蘭之遺民 俱必滅絕 若以色列之榮然 萬軍之耶和華言之矣
自汛野啟行 建營於脫加
亞伯蘭曰 我已舉手 指至高之上帝 天地之主宰耶和華而誓
當知傾覆我 網圍我 乃上帝也
爾豈愈於摩押王西撥子巴勒乎 彼豈嘗攻以色列人 而與之戰乎
越至末日 耶和華室之山 必堅立為眾山之冠 超乎諸嶺 萬邦匯之
爾必危亡於異邦 吞噬於敵國
彼拉多遂斷 如其所求者而行
凡奮力爭先者 諸事節制 夫彼等以得必朽之冠 我儕以得不朽之冠焉
惟爾曹不認彼聖且義者 反求以一兇犯賜爾
民眾見此 則俯伏曰 耶和華乃上帝 耶和華乃上帝
遂皆駭異 猶豫互相問曰 此竟何意耶
耶和華之榮光止於西乃山 雲蔽之六日 越至七日 耶和華自雲中呼摩西
耶和華怒耶路撒冷及猶大 致屏之於其前
有子壯健俊秀 名曰掃羅 在以色列人中 俊秀為最 軀幹修偉 自肩而上 高於凡民
蓋時已至 而審判始於上帝之家矣 若始於我儕 則彼不順上帝之福音者 其終將何如哉
臣僕以大衛之言反告
即哲人受於列祖 而不隱者也
獲其戰車千乘 騎兵七千 步卒二萬 戰車之馬 則斷其筋 惟存百乘之馬
我所愛者 風茄吐香 門上有諸嘉果 新陳俱備 乃我為爾所蓄者
西門亦自信既受浸常偕腓立 觀所行諸兆大能 則駭異焉
既至迦南地 近約但之境 乃築高壇 巍然可觀
其餘猶太人 亦與之為偽 甚至巴拿巴亦以其偽被誘
應曰 行浸之約翰 或言伊利亞 或言古先知中之一復起
以致我之縲絏 在於基督而遍顯於全營 及其餘之眾
凡若此者 爾如捫之 必蒙不潔 迨夕乃免 苟非洗濯其身 勿食聖物
於是門徒既鼓櫂 約行十里八里 觀耶穌履海面 漸近於舟 則懼
彼眾未言導我出埃及之耶和華安在 彼引我歷曠野 沙漠坎阱之區 旱乾死亡之地 無人經行 無人居處之境
隱微之事 屬我上帝耶和華 惟明顯之事 永屬於我 爰及子孫 俾守此律之言
如仍見於衣之經緯 或於皮革 此癩復發 必爇以火
其家富有貨財 其義永存兮
翌日 上帝使惡神大臨掃羅 遂在室中發狂言 大衛鼓琴如平日 掃羅手執戟
所羅門王乃指耶和華而誓曰 亞多尼雅言此 是自喪其命 不然 願上帝罰我維倍
凡自人外而入者 不能污人 惟自人內而出者 斯乃污人也
主耶和華曰 有試鍊焉 輕藐之杖 如歸烏有 將若之何
今爾樂錫嘏於僕家 俾永存於爾前 耶和華歟 爾既錫福 則永享其福焉
又不悔改其兇殺 巫術 姦淫 竊盜焉
約押入宮覲王曰 今日爾僕拯爾 及爾后妃子女之命 爾乃使之赧顏
人所獻之聖物 必歸祭司 凡與祭司者 必歸之
耶和華謂偶像曰 呈爾之狀 雅各之君曰 述爾之情
願索我命者 抱愧蒙羞 幸我災者 卻退受辱兮
先知哈巴谷之禱語 心感神游之詞章
取血以釁左右橛 及門楣 於食羔之室
耶和華之受膏者 願耶和華禁我舉手攻之 爾第取其首旁之戟 及其水瓶而去
此日既過 又宴書珊宮中之人 自尊逮卑 歷有七日 在宮之院
耶和華留此諸族 是欲試以色列人未知迦南戰事者
自米利都 遣人至以弗所 請會中諸長老來
不任我目寢睡 合睫而眠兮
又有尼哥底母 初曾夜間就耶穌者亦至 携沒藥和沉香 約有百斤
所羅門王以利巴嫩之木 為己作轎
於是祭司利未人 司閽者 謳歌者 民間庶人 尼提甯人 與以色列眾 各居其邑
時 有敬虔之猶太人 自天下諸邦而來者 居於耶路撒冷
指造天與其中諸物 造地與其中諸物 造海與其中諸物 生至世世無盡者 而誓曰 將不復有時 或作後不再延時刻
耶和華乃至上 居於崇高 以公以義 徧滿錫安
好宴樂者 必為窮乏 好酒膏者 不致富饒
愚者之笑 猶釜底焚荊棘之聲 斯亦虛空
人因口果而飽以福 依手所為而得其報
信哉是言 且堪全納者也
所羅門王在以東 紅海之濱 近以祿之以旬迦別 製造羣舶
有四巨獸 自海而出 其狀各殊
主耶和華云 埃及王法老乎 我為爾敵 爾乃巨鱷 臥於河中 自謂河為我有 我為己造之
即為兄弟骨肉之親 見絕於基督 亦所願也
二人遂取爐灰 立法老前 摩西向天揚之 使人及畜生瘍與疹
加以埃及諸疾 爾所畏者 必附爾身
耶和華歟 得聞歡呼之聲 行於爾容光者 斯民其有福兮
南北為爾所創 他泊 黑門 因爾名而歡欣兮
約拿乃遵耶和華言 起而往尼尼微 夫尼尼微之邑甚大 周歷三日之程
後大衛亦起出穴 呼掃羅曰 我主 我王 掃羅回顧 大衛伏地而拜
故其父母曰 彼長矣 可問之也
坐於橄欖山時 門徒潛就之 曰 請告我 何時有此 且爾之復在 及世之末 有何兆乎
以色列族自何珥山啟行 建營於撒摩拿
付於異邦之手 憾之者制之兮
附亞設之界 自東至西 為拿弗他利所得之區
致亞爸拉罕之福 於基督 耶穌者臨及異邦 使我儕因信而受所許之靈
此物至聖 惟祭司諸丁男可食之 在聖地食之
耶和華曾諭以色列人云 勿與彼族往來相通 彼必誘惑爾心 俾從其神 然所羅門戀愛其女
二月十四日 宰逾越節羔 祭司及利未人愧而自潔 攜燔祭入耶和華室
押沙龍曰 如爾不往 則請許兄暗嫩偕往 王曰 彼偕爾往 曷故
我之扶助 來自造天地之耶和華兮
由是路得與波阿斯使女偕 而拾穗焉 迨麰麥小麥盡刈 仍與姑居
惟時將至 今是矣 真拜者 將於靈於誠而拜父 蓋父亦尋如是者以拜己
如彼不欲自爾手取杯飲之 則當告之曰 萬軍之耶和華云 爾必飲之
及其四周之鄉里 至於巴力 其所居之處即此 各有譜系
勿相嫁娶 爾女勿嫁其子 爾子勿娶其女
是日我必折以色列之弓於耶斯列谷
有先知以利亞之書至曰 爾祖大衛之上帝耶和華云 因爾不循爾父約沙法 與猶大王亞撒之道
羅波安至耶路撒冷 集猶大全家 及便雅憫支派 所簡戰士 十有八萬 欲與以色列家戰 俾國復歸所羅門子羅波安
上帝豈忘施恩澤 因怒絕其慈仁乎
希西家王夙興 集邑中牧伯 上耶和華室
彼不肯 乃往 投之於獄 俟償所欠
經不云基督由大衛之裔 出茇利恆 即大衛所居之村乎
我心默俟上帝 我之拯救 自彼而施兮
耶穌曰 我國非由於此世 我國若由於此世 則我役必爭戰 以免我被付於猶太人 但今我國 非由於此也
傳道者搜索嘉言 循正直而書實語
以利為以利加拿及其妻祝嘏曰 願耶和華由此婦賜爾後裔 以代從耶和華所求者 夫婦遂歸
禍哉 士子與𠵽唎㘔人 偽善者乎 因爾建造先知之墳 修飾義人之墓
我亦鼓掌 以息我怒 我耶和華言之矣
恆獻之燔祭 及灌祭而外 宜循此例 七日中 每日獻火祭之食 以為馨香 奉於耶和華
上帝歟 聽我悲歎之聲 保我生命 免懼仇敵兮
又生益轄 以利沙瑪 以利法列
故爾雖知此 且於偕爾之真理 已得堅固 我必常使爾記憶此事
厥後未幾 耶穌往一城 名拿因 其門徒及群眾同行
以色列王召一宦者 曰 速令音拉子米該雅至
成潔之後 當計七日
彼得應之曰 爾其告我 爾曹賣田之值止此乎 曰然 止此耳
𠵽唎㘔人與其士子囁議其門徒曰 爾曹何為偕稅吏及罪人飲食乎
彼拉多應曰 我所書者 已書之矣
如所許者 為不潔之畜 不堪以獻耶和華 則必置之祭司前
遂可不敬其父母 是爾以爾之遺傳 廢上帝之道也
設鎚衝城垣 以斧毀戍樓
猶太人遂奇異曰 此人未學 何由識書
其兩耳遂啟 舌結亦解 語言正矣
夫永生也者 即識爾為獨一真上帝 及爾所遣之 耶穌 基督也
或在此之人 見我立議會前 曾有不義否 言之可也
惑之之魔鬼 被投於火及硫磺之湖 在彼亦有獸與偽先知 晝夜受苦 以至世世無盡
牡山羊一 為贖罪祭
在彼釘之十字架 有同釘二人 一左一右 而耶穌在中
耶和華震怒以色列人 擯於其前 惟遺猶大支派而已
自曷哈及甲啟行 建營於約巴他
其叔問掃羅及僕曰 爾曹何往 曰 尋驢不遇 遂詣撒母耳
又有奪孤子於母懷 取窮人所服者為質
以怒容向行惡者 絕其誌於世兮
如有人預言 則生之之父母 必謂之曰 爾託耶和華名而言誑 必不得生 彼預言時 生之之父母 必刺而穿之
昧爽 耶和華自火雲柱中 俯視埃及軍旅 亂其行伍
禍哉 爾今飽者乎 因爾將飢也 禍哉 爾今笑者乎 因爾將哀而哭也
且凡有言之先知 自撒母耳以來 亦皆言及此時
可往羊羣 取山羊之美羔二 我作嘉肴 依父所嗜
諸山見爾而戰慄 大水奔流 深淵發聲 波濤激躍
巴比倫王聞聲而手弱 悽楚迫之 痛苦若臨產之婦
曰 勿爾 若沾爾恩 請受我禮 蓋我覿爾面 蒙爾悅納 如覿上帝面然
我為我小子阿尼西母 即我於縲絏中所生者 而求爾
其上為瑪大提亞 其上為亞麼士 其上為拿翁 其上為以士里 其上為拿該
若輩無光 暗中摸索 以致蹁躚若醉
亞述王聞古實王特哈加出 欲與之戰 乃遣使見希西家曰
遂離之入一人之屋 人名提多 猶士都 乃敬拜上帝者 屋鄰會堂也
巴錄歟 以色列之上帝耶和華諭爾曰
以色列子 流便 西緬 利未 猶大 以薩迦 西布倫
昔之所行 今日恥之 其效維何 終則死亡
我念諸惡 而彼中心不思 今其所為 繞乎其身 在於我前
爾當殷勤 獻己於上帝 為既驗者 為無愧之工人縷析真理之道
所羅門王在以色列中 徵人為役 共計三萬
薩瑪子孫 乃伯利恆人 尼陀法人 亞他綠伯約押人 瑪拿哈族之半 及瑣利人
祭司獻之 一為贖罪祭 一為燔祭 贖其近尸之罪 即日俾首成潔
孩童出則成羣 子女舞蹈
星之名曰茵蔯 水三分之一 變為茵蔯 人多因諸水而死緣其苦也
如是 善工亦有顯露者 其非然者 亦不能隱焉
爾當憶耶穌 基督 由死中而起 出自大衛之裔者 皆依我之福音
裂其翼而弗盡 陳之於柴 焚之於壇 是為燔祭 以為馨香之火祭 奉於耶和華
索我命者 願其同蒙羞恥 幸我災者 願其卻退受辱兮
然在以色列中 我遺七千人 其膝未嘗屈於巴力 其口未嘗吻之
是時耶和華諭亞摩斯子以賽亞曰 往哉 釋爾腰之麻 解爾足之履 彼乃遵命 裸體跣足而行
宜著束帶之履 又曰 勿服二衣
摩西召比撒列與亞何利亞伯 及諸具有慧心之人 即耶和華賦以聰明 衷懷受感 而來造作者
乃舉約拿擲之於海 海之狂蕩乃息
二人同寢則暖 獨寢焉得溫乎
惟願我言見錄 我詞悉書於卷
上帝行雷 其聲甚奇 彼作大事 吾人莫測
以色列人食瑪那 歷四十年 迨至迦南境 人居之處而後已
以皂莢木作幾 長二肘 廣一肘 高一肘有半
如其父兄赴愬於我 我則曰 請爾施恩 以之予我 蓋昔戰時 我不留女以為其妻 今亦非爾所妻 若然 則為有罪
蓋施我之慈惠廣大 耶和華之誠實永存 爾其頌美耶和華兮
雷聲顯著之 亦以其升騰 示牲畜焉
永不動搖 義人恆被記憶兮
我於爾前所逐之族 行此惡事 我實憎之 勿從其俗
維此干罪之國 主耶和華注目視之 將滅之於地 惟不盡滅雅各家 耶和華言之矣
又就其次子 亦如是言 對曰 主歟 我往 而竟不往
以色列王曰 尚有一人 音拉子米該雅 可藉之諮諏耶和華 然我憾之 因其論我之預言 有凶而無吉 約沙法曰 王勿言是
有金香壇 與周被以金之約櫃 櫃內有貯𠼦嗱之金樽 亞倫萌芽之杖 與約之二碑
三日間 法老將斷爾首 懸爾於木 鳥啄汝肉 此其占也
又取為我而生之子女 獻之於彼 俾其吞噬
我儕若以靈而生 亦宜以靈而行
耶和華偕我 在助我者之中 憾我者遭報 我必目睹兮
四伊洗利 與其子及昆弟十二人
次基利押 乃曾適迦密人拿八之亞比該所出 三押沙龍 乃基述王達買女瑪迦之子
耶和華曰 宜為雅各欣喜謳歌 為諸國之首邦 大聲喧傳 頌美曰 耶和華歟 拯爾以色列之遺民
我將使爾尊顯 凡爾所言 我必依行 請爾蒞臨 以詛斯民
主耶和華曰 彼必知我耶和華 彼之上帝 乃與之偕 以色列家為我之民
彼若飄於風前之草芥 狂飇吹散之粃糠 何嘗有是事哉
我告吾主曰 老父尚在 暮年生季子 其同母之兄亡矣 厥母惟遺此子 父愛之
其中諸有智者作幕 以撚綫細枲布 與藍紫絳三色之縷 作幔十 上繡良工所製之基路伯
惡者之臂必見折 惟義者為耶和華所扶兮
主歟 其啟我脣 我口稱揚爾聲譽兮
求耶和華 與其能力 恆尋其面兮
當其臣僕圍城時 尼布甲尼撒至
耶和華曰 我使爾在列邦中為微小 甚被藐視
因居民干罪 我必使斯土荒蕪 主耶和華言之矣
然以色列之上帝耶和華 於我父家簡我 永為以色列王 因其簡猶大族為首 在猶大室中簡我父家 在我父眾子中悅我 立為以色列全族之王
海中有生之諸物 三分死一 舟亦壞三分之一
耶和華亦諭我曰 今起 渡撒烈溪 我儕遂渡之
棄勸懲者 乃輕己魂 聽斥責者 必得知識
耶和華曰 若彼父唾於其面 豈不蒙羞七日乎 必禁之營外 歷至七日 然後可導之入
麀鹿產子於野 因無草而遺之
自午後至獻素祭時 託神而言 仍無聲響 無應者 無顧者
曰 王命何若是嚴急哉 亞畧以情告之
遂攜之出 曰 仰觀於天 眾星可核數乎 又曰 汝苗裔必如是
我之拯救尊榮 盡在上帝 我能力之磐石 我之避所 亦在上帝兮
凡惡其兄弟者 殺人者也 爾知凡殺人者 無永生居於其衷
我向爾大為侃侃我為爾大有所誇 於我諸難中 滿以慰 溢以樂
如斯土有饑饉疫癘 五穀枯槁霉爛 或有蝻蝗蚱蜢 或有仇敵犯境 圍其城邑 無論何災何疾
不遵斯律之言而行者 必受詛 眾民當應曰 阿們
無論尊卑師弟 俱一例掣籤 而得其班次
哀哉 其日大矣 無可比儗 乃雅各遭禍之期 然必獲救 而得脫焉
可拉集會眾 至幕門攻之 耶和華之榮光顯見 會眾目擊
猶大之遺民歟 耶和華論爾 既言毋入埃及 我今日警戒爾矣 爾當知之
厥水溢於其器 厥種播於河濱 其王尊於亞甲 其國得而振興
哲人隱藏其智 蠢者心播其愚
故爾牧者 其聽耶和華言
昔雅各在母胎中 執兄之踵 壯年之時 與上帝角力
凡事稱謝 蓋此乃上帝向爾之旨 在於基督 耶穌者也
我示爾所當懼者 當懼殺後 有權投於地獄者 然我告爾 當懼者此也
夏時備食 穡時斂糧
銅海一 及其下之牛十二
附西布倫之界 自東至西 為迦得所得之區
拿弗他利支派 亞米忽子比大黑
約翰書達在亞西亞之七會 願爾曹皆得恩寵平安 自今在 昔在 而將來者 並自其座前之七靈
其人量內室既竟 遂由東門之道 導我而出 量其四周
曰 主需之
故爾困苦 不飲酒而醉者 宜聽之焉
蓋基提之艦 至而攻之 彼則懷憂而歸 甚怒聖約 隨意而行 既歸 背聖約者 則重視之
一日入室治事 旁無家人
曳烏利亞出埃及 攜至約雅敬王 王殺之以刃 擲其屍於平民之墓
約伯續申其詞曰
後在以色列中 必稱之曰解履之家
遂攜亞倫及其子 以水濯之
結隊之女乎 今可和會成羣 彼眾已圍攻我 將以杖擊以色列士師之頰
立柱於殿廊 右名雅斤 左名波阿斯
定策每因集議 決戰宜有智謀
蓋由人間所選之祭司長 皆為人而立 以司奉上帝之事 而獻禮物與贖罪之祭
萬民各奉其神之名而行 惟我儕必奉我上帝耶和華之名而行 至於永久焉
諸天其歡 大地其喜 海及充其中者 悉揚厥聲兮
時 年二十有二 在耶路撒冷為王 僅歷一年 其母名亞他利雅 乃以色列王暗利之孫也
作惡者流 不得其光 強臂乃折
我儕因基督而愚爾在基督而智 我弱爾強 爾榮我辱
押沙龍偶與大衛之僕相遇 乘騾過於大橡繁枝之下 其首為樹所絓 懸於空際 騾逸而去
我告顯者民長 及餘民曰 工鉅地廣 我在城垣 相距甚遠
我必述耶和華所行 念其古時異蹟兮
亞摩利人執意居希烈山 亞雅倫 沙賓 厥後約瑟家勝之 使之服役
以稅銀與我觀 彼則取一銀與之
爾何所知 我儕不知耶 爾何所明 我儕不明耶
爾乃我書 書於我心 為眾人所知所讀者
彼及其眾之牀 設於被戮者中 其塚遍於四周 皆未受割而戮於刃者 生時令人恐懼 今與入墓之人 同蒙羞恥 以攔列於被戮者中
以法蓮餐風 追隨東風 妄誕殘暴日增 且與亞述結盟 貢油於埃及
鹿 獐 赤鹿 麕 麢羊 麈 麋
自二十歲以上 能臨陳之以色列人 爾及亞倫 當依其行伍而計之
我骨貼膚 所遺只此齒齦
既許 保羅立於階級 向民搖手 眾已大靜 乃以希伯來方言語之
約押窺城 知敵勇士所在 則委烏利亞於彼
以其虛而來 暗而去 厥名掩於幽暗
我乃伯特利之上帝 昔爾在彼 以膏沃柱 許願於我 今起離此 返於故土
約雅敬王遣亞革波子以利拿單 及從者數人詣埃及
首要者知此 凡經之預言 無可私解
昔比錄人遁於基他音 至今仍旅於彼
大衛自地而起 沐浴 膏身 更衣 入耶和華室而崇拜 回宮命具饌 則設席而食
此乃禧年 必以為聖 田之所產 人俱可食
耶和華歟 謙卑者之祈 爾已聞之 必堅厥志 傾耳聽之
蓋上帝許亞伯拉罕及其裔 承嗣世界 非由律 乃由因信之義
試觀亞捫人 摩押人 及西珥山人 即以色列族出埃及時 爾所禁侵其境 使轉離之 不加翦滅者
兄弟乎 論及靈賜 我不欲爾無知
耶和華亦循其所許 以爾為己民 俾從其命
又自屬哈大底謝之比他比羅他二邑 取銅甚多
以色列會眾見亞倫死 為之哀哭三旬
由挪亞三子 人民遍滿於地
自古以來 世人未聞 耳未聆 目未睹 爾外未有何神 為望之者有所為也
耶和華曰 爾懼巴比倫王 今勿懼焉 蓋我與爾偕 以拯爾脫於其手 勿懼之
爾亦宜恆忍 堅定爾心 蓋主降臨之日已近矣
奉於耶和華室之金運出時 祭司希勒家得耶和華之律書 即摩西所傳者
如主自世初以來 由其聖先知之口所言者
以色列諸族長 千夫長 百夫長 以及有司 按其人數 分班事王 班各二萬四千人 在周歲之中 每月迭為出入
故主耶和華曰 我與埃及王法老為敵 必折其二肱 健者傷者 今並折之 使刃墮於其手
契合之友乃憎我 眷愛之人反攻我
以法蓮族之勇士 族中著名者 二萬有八百人
金盂二十 重同金幣一千 光華之銅器二 其珍如金
我流涕禁食 以苦己心 反為我辱兮
如爾於我安息聖日 防閑爾足 稱為可喜可尊 於耶和華之聖日 不行己道 不營己事 不出虛言
經何云乎 亞伯拉罕信上帝 上帝遂以其信為義也
彼於猶大諸邑 及耶路撒冷街衢所行者 爾未見之乎
鴉 與其類
人畜俱披麻 眾皆切求上帝 各轉離其惡途 去其手之強暴
爾將因我名為眾所惡 惟忍耐至終者 必得救也
是夜主近立曰 張爾膽爾曾於耶路撒冷 為我作證將亦如此作證於羅馬
我必使異邦之極惡者至 據其第宅 強者之驕傲止息 其聖所被玷
主曰 天乃我坐位 地乃我足櫈 爾將為我建何室 孰為我安息之處乎
循其宗族 其數如左 猶大之千夫長 押拿為首 率勇士三十萬
嘗見愚者盤根 我立詛其室家
非謂上帝之言廢也 蓋出於以色列者 非盡以色列人
厥敵虐之 俾服其手下兮
三哈琳 四梭琳
我使先爾 導爾入亞摩利人 赫人 比利洗人 迦南人 希未人 耶布斯人之地 我必翦滅其眾
爾多見而不悟 啟耳而不聞
乃簡負荷者七萬 入山鑿石者八萬 督工者三千六百
哈該曰 設有人以捫尸而蒙不潔 觸此諸物 則是物成為不潔乎 祭司僉曰 必為不潔
今當安然以歸 勿使牧伯不悅
爾又見且聞 此保羅勸而引誘多人 言手所作者非神 不但在以弗所 亦幾徧於亞西亞焉
約瑟享壽百有十歲而終 人以香料殮之 蓋棺於埃及
在摩押平原 約但河濱 耶利哥相對之所 耶和華諭摩西曰
此乃第一復起也 其餘之死者 不生待千年滿
凡困迫者 逋負者 不得志者 咸集歸之 約四百人 大衛為其長
維彼稚獅 匱食而飢 尋求耶和華者 福祉罔缺兮
則其主攜之詣上帝前 附門或門橛 以錐貫其耳 僕則恆事之
我姊妹 我新婦 乃為關鎖之園 有禁之溪 有封之泉
我心厭我生命 將縱言我憂 述我中心之苦
彼乃上帝榮華之光輝為其本體之真像 以其有能之言扶持萬有 既成潔淨人罪之事 則坐於上 在大威者之右
遂召眾人與門徒就之 謂曰 若有人欲隨我後 則當克己 負其十字架而從我
勿妒惡者 勿欲與偕
洗魯雅子亞比篩救之 擊殺非利士人 於是大衛僕從誓曰 嗣後爾勿復偕我出戰 恐滅以色列之燈光
教誨列邦者 豈不懲責 以智訓人者 豈無知識乎
耶和華為我巖石 我之保障 我之救援兮 上帝我之磐石 我託庇於彼兮 為我之盾 拯救之角 我之高臺兮
我若有不公之衡 囊中有欺誑之石 豈得為潔乎
昔在埃及地 瑣安田 行異蹟於列祖前兮
胡為使人因爾無償 奪爾臥榻
以巴弗 即於基督 耶穌與我為同囚者 問爾安
耶和華諭我曰 毋畏之 彼及其民與地 我悉付於爾手 爾待之 如昔待居希實本之亞摩利王西宏然
耶和華諭摩西曰 斯民輕我 將至何時 我於其中行斯異蹟 而彼仍弗信我 將至何時
爾能繫昴之結 解參之帶乎
其上為以哪士 其上為設 其上為亞當 其上為上帝
且有大雹 自天降於人 各重一鈞 人因雹災 遂謗讟上帝 蓋其災甚大也
耶和華諭耶利米之言
旱及於諸水 使之盡涸 因其為雕像之境也 彼眾若狂以奉偶像
因爾所得非義之利 及爾中所流之血 我則擊掌
約巴薨 提幔人戶珊嗣位
耶和華所定 今已行之 古昔所命 今已成之兮 彼傾覆之 不加矜恤兮 使爾敵因爾而喜 俾爾仇高舉其角兮
則指其作為 與其過失 即其驕泰之行
彼原悉其所行 夜間傾之 使之滅亡
三日後 遇之於殿宇 坐諸師中 且聽且問
摩西舉杖於埃及 耶和華令東風吹其地 終日終夜 明晨 風吹蝗至
今我之愬 謂為悖逆 而所受之譴責 甚於我之呻吟
以利亞謂亞哈曰 上而飲食 蓋有霖雨之聲也
洗魯雅子亞比篩在鹽谷 擊殺以東人一萬八千
十一日 亞設牧伯 俄蘭子帕結獻禮物
爾手造我 甄陶成形 乃欲滅我
其城廣大 居民鮮少 第宅未建
押沙龍遁於基述王亞米忽子達買所 大衛日為其子悲哀
得戰車三萬二千乘 及瑪迦王與其民眾咸至 建營於米底巴前 亞捫人亦自其諸邑 會集以戰
耶穌答曰 婦歟 爾信大矣 如爾所願者 與爾成之 自此時 其女愈矣
亦裂爾巾 救我民於爾手 不復為爾所獵 爾則知我乃耶和華
耶和華諭我曰 往購麻帶 束於爾腰 毋置於水
﻿ 提阿非羅歟 我已作前書 論及耶穌凡始行始教者
貴者受國而返 遂命召其予銀之僕來 欲知彼貿易之所得
爾實未聞未知 爾耳未通 我知爾甚行詐 自出母胎以來 稱為悖逆者
願耶和華報爾所為 爾來託庇於以色列上帝耶和華翼下 願其大賚爾
對曰 耶和華授我之言 我不慎述之乎
又有更大之風 為我而至 今我將行鞫於彼也
凡獻耶和華之素祭 皆弗置酵 凡酵與蜜 毋焚為火祭 以奉耶和華
取杯 祝謝而予之曰 爾曹偕飲之
原為愚陋之裔 爰被撻逐 離其故土
有耳者 其聽靈向諸會所言
因以東人擊猶大 虜其人
我則熱衷 默想時火乃熾 遂鼓舌而言曰
凡遺於錫安 存於耶路撒冷 在耶路撒冷錄於生籍者 得稱為聖
使之被逐 如烟之散 使惡人滅於上帝前 如蠟之鎔於火兮
爾起遍歷斯土 縱橫而行 我必以之賜爾
爾之丁男 每歲三覲主耶和華
惟臟及腿 洗滌以水 祭司悉獻之 而焚於壇 是為燔祭 以為馨香之火祭 奉於耶和華
牡犢十有二 牡綿羊十有二 一歲之牡羔十有二 以為燔祭 與其素祭 山羊之羔十有二 為贖罪祭
呼吸燃炭 口吻發燄
長子烏斯 及弟布斯 與亞蘭父基母利
其一遂往 傾其盂於地 即有惡毒之瘡 生於有獸之印記 及拜其像者
我在此 爾於耶和華及其受膏者前 可為我證 我曾強取何人之牛 刦奪何人之驢 欺侮何人 苛虐何人 受賕於何人之手 以蔽我目 若有 我必償之
爾使軍旅忽臨之 哭聲聞於其室 蓋彼掘阱以陷我躬 設網以絆我足
乃奉贖罪之犢 宰之 為己及家贖罪
如經云 我立爾為萬邦之父 夫上帝即甦諸死者 命無為有者也
蓋半時間 如此之大富 成為荒墟也 各舟長與隨處行舟者及舟子 並凡以泛海為業者 皆遠立
時 有迦勒底數人 進前控猶大人
惟我曰 我勤勞徒然 竭力成為虛空 然耶和華必理我冤 我之賞賚 在我上帝
我魂附近塵土 其依爾言甦我兮
地將大震 隨在有饑荒 瘟疫 自天將有可畏之象 與大兆
則父所聖 而遣之入世者 言我為上帝之子 爾因此云 僭讟乎哉
爾與子孫 必守此禮 永為定例
與罪相敵拒之尚未至流血
艾與伯特利 不留一男 悉追以色列族 邑門不閉
以新心賜爾 以新神賦於爾衷 去爾石心 錫以肉心
曰 我幼爾耄 故退讓 不敢陳我意
傷償傷 目償目 齒償齒 若何使人殘缺 必如是反之
亞比該急取餅二百 酒二囊 已烹之羊五 烘穀五細亞 葡萄乾一百穗 無花果餅二百 俱負於驢
耶和華諭摩西 亞倫曰
艾王見之 與民夙興 急出 至亞拉巴前 尅期與以色列人戰 不知邑西有伏兵也
艱苦將至 人求平康而不得
爾未詢行路之人乎 不知其引證乎
亞薩子撒刻 約瑟 尼探雅 亞薩利拉 俱為亞薩所轄 遵王命而謳歌
我亦語爾 當以不義之財結友 至其廢時 彼則接爾入永世之幕矣
我必為爾製金鏈 間以銀星
主不遲緩於所許如有視為遲緩者 乃恆忍向爾 不欲有淪亡者 惟欲人皆至於悔改
擊父母者 殺無赦
或告掃羅 又遣他使 亦感神而言 三遣使 亦感神而言
屆七日 王飲酒而樂 諭御前宦豎七人 米戶幔 比斯他 哈波拿 比革他 亞拔他 西達 甲迦
為約押執兵之少者十人 環攻押沙龍而斃之
眾舁耶和華匱而入 置於其所 在大衛所張之幕 大衛獻燔祭及酬恩祭於耶和華
其祭司干我法律 污我聖物 不辨聖與不聖 不使人別潔與不潔 掩目不顧我之安息 致我見瀆於民中
所羅門曰 如其為善人 則彼之一髮 不隕於地 如其作惡 則必死亡
我力歟 我必企望爾 上帝為我高臺兮
獸被執 其昔曾於獸前行諸兆 以之迷惑受獸之印記 及拜獸像者之偽先知 亦與之被執 二者生投於焚以硫磺之火湖
使我步履寬裕 我足未嘗滑跌兮
自他哈啟行 建營於他拉
贖罪之牡犢及山羊 其血既攜入聖所 以為贖罪 其體必攜出營外 與其皮肉及矢 俱爇以火
民默然 不答一詞 蓋王命勿答之
時 約書亞為以色列之上帝耶和華 建壇於以巴路山
若死者不起 則上帝未嘗起基督 而我儕證其曾起之 則我於上帝為妄證者也
若提摩太至 爾慎使其無懼於爾中 蓋彼勞於主工 一如我然
我對曰 耶和華曾諭我云
三月三班之長 祭司耶何耶大子比拿雅 其班二萬四千人
我俟爾言 傾聽爾辯 待爾窮究所欲言者
當時米拿現攻提斐薩 殺戮其居民 刳剔其孕婦 並自得撒擊其四境 因不為之啟門故也
斯福音已至於爾 亦如於遍世然 結果而增長 如於爾中無異 自爾曾聞 且於真誠知上帝恩之日
有鐵車九百乘 虐待以色列人特甚 歷二十年 以色列人籲耶和華
其節其枝 俱連為一 以精金用鏇法為之
愚者行於途 適形其無智 乃謂眾曰 爾愚人也
我將因爾慈惠 喜樂歡欣 以爾鑒我困苦 知我艱難兮
柱石見碎 傭人心憂
時 耶羅波安出耶路撒冷 示羅人先知亞希雅 遇之於途 亞希雅衣新衣 惟二人在田野
人可為己造神乎 此實非神也
因有希冀 則帖然穩固 四周覘望 則坦然宴息
居耶路撒冷之耶布斯人 猶大人不能逐之 與之同居耶路撒冷 至於今日
屆節期 巡撫例釋一囚予眾 乃隨眾所欲者
願以純良正直衛我 以我望爾兮
呼而告王 王曰 若惟一人來 必報音信 其人趨而漸近
其目滿以姦淫犯罪不已 惑不堅者之魂心習於貪婪 是為咒詛之子
繕寫沙番詣王復命曰 爾之臣僕 已將室中所貯之金 傾而出之 付於督耶和華室之工作者
水中百族 有翅有鱗者 俱可食
婦知不得隱 戰兢而來 向之俯伏 當眾民前 告以捫之之故 及其如何即愈
今我有意與以色列之上帝耶和華立約 俾其烈怒轉離我儕
今爾起而攻我父家 殺其子七十人於一石上 立婢之子亞比米勒為示劍人王 以其為爾兄弟也
吹角告警之日 將攻堅城高堞
妄證者必敗 據所聞而證之者 其言恆存
蓋食間 各先食己餐飢者有之 醉者有之
敵之磐石 不如我之磐石 此敵自為證也
夫上帝許亞爸拉罕時 因無大於己 可指之而誓者 遂指己而誓云
援我於陷阱 出我於淤泥 立我足於磐石 穩我步履兮
蓋彼嘗與我儕同列且於此役 亦受其分也
每歲逾越節時 其二親往耶路撒冷
惟未得所為 因民皆傾聽之也
如爾忘爾上帝耶和華 而從他神 事之拜之 必致滅亡 今日我以戒爾
環之而呼 彼已投誠 其堞毀壞 其垣傾圮 斯乃耶和華復仇 爾當復仇於彼 依其所行而報之
但以理對曰 願王萬歲
掃羅曰 於我及我子約拿單間掣籤 乃得約拿單
昔以法蓮戰兢出言 居高位於以色列中 後因巴力而干咎 底於滅亡
惟不離棄尼八子耶羅波安陷以色列人之罪 即在伯特利與但之金犢
迦密人希斯萊 亞巴人帕萊
琢紅玉二 嵌於金闌 用鐫印法 鐫以色列諸子之名於其上
各進貢物 即金器銀器 衣服軍械 香品馬騾 歲有定例
以色列之聖者耶和華 肇造以色列者曰 論及未來之事 爾豈能詰我乎 論及我子 暨我手所為者 爾豈能命我乎
且出其邑民 使之服役於鋸 及鐵耙與斧 大衛待亞捫族諸邑 皆若是 大衛率民眾歸耶路撒冷
我向爾至聖所 舉手呼籲 尚其垂聽我懇求兮
蓋如基督之苦 曾溢於我 我之慰 亦由基督而溢
我則仆地 聞有聲謂我曰 掃羅 掃羅 爾何窘逐我
當時摩西在約但東 日出之處 區別三邑
人之過失 孰能自知 我之誤犯 尚其赦宥兮
則毋剛愎爾心 如昔激怒在於曠野探試之日
至於異邦之信者 我儕曾遺書擬定 惟戒祭偶像之物與血 並勒死之牲及淫也
既真知其屬希律權下 則遣之至希律 時希律亦在耶路撒冷
論及此眾 有言遞至耶路撒冷會之耳中 遂遣巴拿巴往安提阿
凡人決心尋求其列祖之上帝耶和華 雖未依聖所之潔禮自潔 願善良之耶和華宥之
又有巴錄子瑪西雅 巴錄乃谷何西子 谷何西乃哈賽雅子 哈賽雅乃亞大雅子 亞大雅乃約雅立子 約雅立乃撒迦利雅子 撒迦利雅乃示羅尼子
若犯以上數罪之一 祭司代為贖罪 乃蒙赦宥 祭物之餘 悉歸祭司 若素祭然
我困苦憂傷 上帝歟 願爾拯救 置我於高處兮
於受害之後曾以多確據 向使徒顯己為生 歷四十日 現於彼前 言及上帝國之事
以量量之 多者無餘 寡者無乏 其斂之也 各隨其量
受其證者 已加印 證上帝為真實也
義人必稱頌爾名 正人必居處爾前兮
西底家即位時 年二十有一 在耶路撒冷為王 歷十一年
惟邑之田疇鄉里 予耶孚尼子迦勒為業
月朔所獻者 乃無疵之牡犢一 及綿羊羔六 牡綿羊一 皆無疵者
約雅斤即位時 年十八歲 在耶路撒冷為王 僅歷三月 其母名尼護施他 耶路撒冷人以利拿單女也
如是 則其牛羊 牲畜貨財 豈不皆為我有 莫若許之 使偕我居
亞伯拉罕壽高年邁 耶和華於凡事錫之嘏
比利家 以利加拿為閽 以守匱
曰 爾曹聽訟不公 偏袒惡人 將至何時乎
又妊生子 曰 我今頌美耶和華 故名子曰猶大 嗣後利亞不妊
以利二子 匪類也 不識耶和華
尼探雅子以實瑪利 與從者十人起 以刃擊沙番孫 亞希甘子基大利 即巴比倫王所立為斯土方伯者
歲必偕居 待若傭人 勿治以嚴
宴日既過 約伯召而潔之 晨興 按其人數 為之獻燔祭 蓋曰 恐我子干罪 心違上帝 約伯所為恆若此
今則在於基督 耶穌 爾素為遠離者 以基督之血而得近矣
耶和華使法老剛愎厥心 不釋以色列人
維此知識 其妙我不能測 其高我不能及兮
勿以牛驢並耕
爾名劣多亂者乎 遐邇之人 必譏笑爾
夫耶穌愛瑪他 與其姊妹 及拉撒路
其鬼號呼 而大抽搐之 乃出 其小子如死然 致人多謂其已死矣
耶和華曰 凡彼所有 悉付爾手 惟勿加手於其身 撒但乃退
火爇其黨 焰焚惡人兮
我言 上帝所預定之約 四百三十年後之律法 不能廢之 致所許者歸於空
此堆此柱 乃為其證 我不越此堆害爾 爾亦不越此堆與柱害我
君欲錫土於子 必取畿輔予之 勿逐民出其業 免我民失業而星散
𠵽唎㘔人曰 彼賴鬼王而逐鬼耳
由門入者 乃羊之牧也
我在牀所得之異象 見一儆醒之聖使 自天而降
惟爾當行道不第聞之而自欺也
告亞倫及其子 與以色列眾云 耶和華有命
必來稱述其義 以其所行 宣示後生之民兮
掃羅復遣其使視大衛曰 以牀舁之來 俾我殺之
其人手鑿堅石 傾陷山根
夫堅我儕與爾曹於基督 且膏我儕者上帝也
惟上帝之匱 大衛已自基列耶琳 舁至特備之所 因大衛在耶路撒冷為之張幕
猶大子法勒斯裔 巴尼玄孫 音利曾孫 暗利孫 亞米忽子烏太
有攜嬰孩就耶穌者 欲其按之 門徒見而責其人
因感謝而獻酬恩祭 亦當同獻有酵之餅
我將使西珥山荒涼 令人駭異 往來之人 絕於其中
斯眾乃寅畏耶和華 亦從其中簡立祭司 以司崇邱 為之獻祭於崇邱之廟
瑪利沙居民歟 我將使據有爾者至爾所 以色列之顯者 將逃至亞杜蘭
如人擊毀僕婢之一目 必緣其目而釋之
嗣其位者 使虐索者 遍行國內美地 惟彼無怒無戰 不日隕亡
以惡報善者 災害不離其家
吉德 迦哈 利亞雅
彼生存時 自慶其福 爾若利己 人則慶之兮
夫約書亞若曾以安息賜民 則後必不復言他日矣
爾曹若問他事 可於合例會中斷之
以色列忘乎造之者 自建第宅 猶大增築堅城 我將降火於其城邑 燬其第宅
爾所見二角之牡綿羊 即瑪代 波斯二王
祭司耶何耶大以上帝室大衛王之戈盾干 予百夫長
子之女 女之女 勿亂之 亂之是辱己
即於命令未出 光陰未逝 其速如糠 耶和華烈怒未降 忿恚之日未至以先 會集而來
我如亡羊 行於歧路 其尋爾僕 因我不忘爾誡命兮
耶和華諭摩西 亞倫曰
保羅起立 搖手曰 列位以色列人 及畏上帝者聽之
我不以福音為恥 是乃上帝之能 以救凡信者 先猶太人 次希利尼人
爾將謳歌 如守聖節之夕 中心歡樂 如人吹笛而赴耶和華之山 詣以色列之磐
會之長老曰 便雅憫之婦女既滅 則其遺民何以妻之
我必言之乃可舒 亦必啟口以應答
我之年數 乃為七旬 如其強健 可至八旬 然其所誇 祇為憂苦 其逝迅速 我去如飛兮
大衛曰 其事若何 請以告我 曰 民自陳而遁 仆斃者眾 掃羅及其子約拿單亦死
而眾祭司長 及我宰者 付之以定死罪 且釘之十字架
依其常例 為爾上帝耶和華築壇於此保障之上 以第二牛獻為燔祭 以所斫之木偶為柴
摩西曰 以色列之上帝耶和華云 各宜繫刃於腰 往來營中 自此門至彼門 殺其昆弟 友朋鄰里
凡近耶和華之幕者死 我將皆亡乎
彼之律例 悉在我前 未嘗違其典章兮
褫謀夫 攜之去 使士師為愚
壽高年邁 富貴尊榮而逝 子所羅門嗣位
書亞人比勒達曰
其祈禱與蒙允 及其罪過 並未自卑以前 築崇邱 立木偶 設雕像之處 俱載於何賽之書
耶穌謂之曰 爾來則見之 遂來見其所居 是日與之同居 時約申正
彼等既復恐嚇其人 遂釋之 為民故 不得所以刑之 蓋人皆因所為而榮上帝
故若有人謂爾曰 視哉 彼在曠野 爾勿出 曰 視哉 彼在密 室 爾勿信
故我今日證明於爾 眾人之血 我則潔淨焉
耶和華上帝謂婦曰 爾何為耶 婦曰 蛇誘我 我遂食之
居爾室者福矣 必讚爾不已兮
遭困苦者 日處逆境 有歡心者 恆飫珍饈
以色列人歷世必守安息日以休息 此為永約
我幾顚躓 憂苦常在我前兮
曰 我子歟 我胎所產 我許願而得之子歟 我何言乎
誰訟上帝所選者乎
由以薩迦支派中 得基善與其郊 大比拉與其郊
二子既長 以掃善獵 遨遊於野 雅各恬靜 居處於幕
蓋耶和華之言正直 行皆信實兮
息怒蠲忿 勿生煩擾 以致作慝兮
則當於爾上帝耶和華所賜為業之地 區別三邑
爾及子孫 宜守祭司之職 壇前㡘內 供其役事 我以祭司之職畀爾 外人近前 必致之死
約西亞曰 我所見者 何碑也 邑人告曰 昔有上帝僕自猶大來 言王今所行於伯特利壇之事 此其墓碑也
妻曰 如耶和華意欲殺我 必不納我之燔祭素祭 亦不示我以此事 告我以斯言
葡萄樹曰 我之新釀 可以愉悅上帝與人 豈舍此而搖於眾樹之上乎
使之乏糧與水 互相驚駭 消亡於罪
若由律者為嗣 信則虛 許亦廢矣
耶和華之大日伊邇 既近且速 耶和華之日有聲 勇士慘然號哭
使者語之曰 束帶納履 彼得如是而行 又告之曰 披衣從我
列邦人皆問曰 耶和華何為行此於斯土 其怒若是之烈 果何故乎
便雅憫支派 循其室家 所得之邑 乃耶利哥 伯曷拉 伊麥基悉
百姓呼曰 此乃上帝之聲 非人之聲也
建垣既竣 我置門扉 立司閽者 謳歌者 及利未人
倘有人删減此預言書之言 上帝將由此書所錄生命樹及聖城删去其分
西拉希雅子米拉約 米拉約子亞瑪利雅 亞瑪利雅子亞希突
後起離尸 語赫人曰
且地利屬眾庶 即王亦受田疇之供
耶和華乘雲柱見於幕中 雲柱止於幕門
人若膚腫 或生疥 或有斑 狀如癩疾 則必攜之詣祭司亞倫 或其子孫之一為祭司者
人乎 爾擬行此者 而自蹈之 豈以為將逭上帝鞫乎
門徒初不明此言 惟耶穌既得榮時 方憶記有斯言言及之 而眾果行斯事於彼也
我今所諭之誡命 爾若聽從 愛爾上帝耶和華 一心一意而奉事之
所羅門攜法老女 自大衛城 至為彼所建之宮 蓋曰 我后不得居以色列王大衛之宮 因耶和華匱所至之處 皆為聖地
耶戶入而飲食 既而命曰 收此服詛之婦葬之 以其為王女也
幔邊之聯絡處 作五十襻 次幔亦然
我謂惡人曰 爾必死 如爾不警之 不以言戒之 使彼轉離其惡途 以救其生命 則彼惡人必死於其罪 我必索其血於爾手
尚其顧而憫我 賜僕以力 救援爾婢之子兮
其尸不潔 負之者必蒙厥污 當澣其衣 迨夕乃免
書達提多 乃依共與之信 為我真子者 願爾由父上帝 及我儕之救者基督 耶穌 得恩寵平康
我儕祭司利未人及庶民 掣籤 各依宗族 歲定厥期 獻柴於我上帝室 焚於我上帝耶和華壇 循律所載
雅各將楊杏楓之柔條 剝皮成文 使條之白間露
地上走獸 空中飛鳥 於爾是畏是懼 以及各類昆蟲 海中諸魚 悉付爾手
凡在亞西亞之人已背我 乃爾所知也 其中有腓吉路 及黑摩其尼
若頭童頇額處發疾 紅白相間 此乃癩疾之發於頭額者
蓋人若得全世界 而自喪自失 何益之有
我又見他大力之使者 自天而降 衣以雲 首上有虹 其面如日 足如火柱
勿似爾列祖之強項 當歸順耶和華 入其永別為聖之所 奉事爾上帝耶和華 俾其烈怒離爾
曰 爾若聽爾上帝耶和華言 行其所義 循其誡 守其典 則我所加於埃及人之疾 必不加諸爾 我乃耶和華醫爾者也
我曾見而證此乃上帝之子也
又謂一人曰 從我 其人曰 主歟 容我先往而葬我父
此乃米拉利族之室家 在會幕之職任 祭司亞倫子以他瑪統理之
更造祭司院 與大院 及院門 包門以銅
我知凡上帝而生者 不犯罪 由上帝而生者乃自守 而彼惡者不捫之
思索技藝 製金銀銅之器
求爾在天垂聽 赦宥爾僕及爾民以色列之罪 誨以當行之善道 降雨於爾地 即爾所錫爾民為業者
外遭鋒刃 內受驚惶 少男幼女 乳子白叟 淪胥以亡
爾已允我脫於兕角 祈拯我出於獅口兮
遣祭司以利亞撒子非尼哈往基列地 見流便人 迦得人 瑪拿西半支派人
故我諭爾 宜釋吾子 俾其崇事於我 而爾不欲釋之 我必殺爾冢子
必由以色列人取此贖金 以備會幕之需 為以色列人之誌於耶和華前 以贖其命
猶大民眾立亞撒利雅 繼父亞瑪謝為王 時 年十有六歲
其無益之僕 當擲於外之黑暗 在彼 必有哀哭切齒矣
其徒來取其屍葬之 遂往告耶穌
越至四日 在我上帝室 權金銀與器皿 付諸祭司 烏利亞子米利末之手 非尼哈子以利亞撒 利未人耶書亞子約撒拔 賓內子挪亞底偕之
基遍人曰 我儕與掃羅及其家 其間之事 不在金銀 殺以色列一人 亦非我儕所為 王曰 爾所言者 我必為爾行之
曰 猶大悲哀 邑門衰敗 眾衣墨絰 而坐於地 耶路撒冷號咷 升聞於上
巴錄在耶和華室 上院新門之場 沙番子繕寫基瑪利雅之屋 誦卷中耶利米之言 俾眾聞之
幔邊之聯絡處 作藍襻 次幔亦然
老婦亦當如是勸容宜乎敬虔 毋毀謗 亦毋為多酒所役 當教人以善
牧伯奏王曰 斯人不求民利 惟求其害 請致之死 蓋彼所言 使邑中所遺之戰士庶民 厥手咸弱
希該悅以斯帖 加恩優渥 急以薰沐所需 及所應得予之 又以當給之宮女七人賜之 移居女室至美之所
環附其棖 貫杠以舁
以色列人追非利士人而返 刦掠其營
彼心鈍如蒙脂 惟我悅爾律兮
雲覆地時 虹見雲中
又見七牛繼之而上 色惡體瘠 如斯陋劣 遍埃及未之見也
其往伯特利而干罪 至吉甲而增愆 每晨奉爾祭品 每三日而獻什一
若於一室遺有十人 俱必死亡
約押謂亞瑪撒曰 吾兄安乎 乃以右手握其鬚 欲與接吻
曰 我乃拿鶴與密迦子彼土利之女
爾若行我道途 守我典章誡命 循爾父大衛所行 我必延爾年齡
爾其束腰而起 盡傳我命 勿緣之恐惶 免我使爾恐惶於其前
掠其神像鑄像 金銀寶器 攜至埃及 數年之間 不攻北王
不恆置辯 不永懷怒兮
耶穌答曰 其首者云 以色列乎 聽哉 主 我儕之上帝 主惟一也
擊多國 戮強王
耶和華諭摩西曰
我則速制其仇 反手以攻其敵兮
不望己手所築之壇 不瞻己指所造之物 或木偶 或日像
爾觀其繸 可憶耶和華誡 而遵行之 不致隨爾心目 狥欲如故
是時我必使諸民之脣為潔 以籲耶和華名 同心服事之
既至爾上帝耶和華所賜之地 勿效其民所為可惡之事
彼云 建屋之期未至 此邑為鼎 我儕為肉
願爾曹由父上帝 及主耶穌 基督 得恩寵平康
論古列曰 乃為我牧 成我所悅 論耶路撒冷曰 必得建造 論聖殿曰 其基必立
謙卑之人 必導之以義 誨之以道兮
維彼錫安女 不坼副而分娩 未劬勞而生男 若此之事 孰聞之 孰見之
不遣 我則不往 蓋其人曰 如不攜季者至 不得覿吾面
使暴獸入爾境 攘爾子女 滅爾牲畜 以致戶口凋零 道途寂寞
除異邦之祭壇與崇邱 毀柱像 斫木偶
乃窺之 遣偵者 貌為義人 欲執其言 以付於巡撫權與治
義人之思維公平 惡人之計謀詭詐
望爾聖殿崇拜 為爾慈惠誠實 稱揚爾名 因宏爾言 越於曩昔所示兮
巴蘭返 見巴勒與摩押使臣 立於燔祭側
地為居民污衊 以其犯法律 違典章 背厥永約
群眾隨之 耶穌在彼醫焉
其產既熟 即用鐮 蓋穫時至矣
彼安居於其中 我既行鞫於四方藐視之者 彼必建第宅 栽葡萄園 宴然居處 則知我乃耶和華 彼之上帝也
其磐石因驚惶而廢 其牧伯緣旌旆而懼 有火在錫安 有爐在耶路撒冷之耶和華言之矣
於是以色列人叛大衛家 至於今日
又曰 耶和華既援我於獅之爪 熊之掌 亦必援我於此非利士人之手 掃羅曰 往哉 耶和華必與爾偕
然彼誠為爾民爾業 爾以大能奮臂導出者也
夫其前約有崇事之禮儀 亦有在世之聖所
瑪他提雅 以利斐利戶 彌克尼雅 俄別以東 耶利 亞撒西雅鳴琴 其聲洪而緩 為始作者
比拉子 以斯本 烏西 烏薛 耶利摩 以利五人 俱為族長 英武之士 循其譜系 計二萬二千有三十四人
及紅腫瘡瘢斑斕
約瑟俯於父面 涕泣而吻之
祭司利未人遂自潔 欲舁以色列上帝耶和華之匱而上
於是舉二人 一約瑟稱巴撒巴 又名猶士都 一馬提亞
兄弟乎 我勸爾 凡無度者 爾其警之 餒志者 爾其勵之 懦弱者 爾其扶之 向眾以恆忍焉
我所見之獸 似豹 足如熊足 口如獅口 且龍以其能其座 與大權予之
二榫相接 幕之諸板皆然
如是 二年之久 以致凡居亞西亞者 猶太人 希臘人 皆聞主道
猶大牧伯 緣示撒故 集於耶路撒冷 先知示瑪雅 來見羅波安與牧伯曰 耶和華云 爾曹棄我 故我遺爾於示撒手
時值已初 則釘耶穌於十字架
尼哥底母應而語之曰 焉能有此乎
爾諸國歟 其頌美耶和華 爾諸民歟 其稱揚之
哈律人沙瑪 比倫人希利斯
使正人誤入惡途 必自陷於阱 惟彼完人 必承福祉
爾主掃羅既沒 猶大族膏我為其王 爾當強乃手而奮勇
二少者之罪 耶和華視為甚重 蓋輕視耶和華之祭也
大衛先娶耶斯列人亞希暖 二人俱為其妻
孰識爾怒之勢 孰依畏爾之道 而知爾忿乎
我為啞唎𠵽 又為啊咪咖 首與末 始與終者也
王歟 隨意往彼 付之於王手 乃我之責也
彼愈繁衍 愈獲罪於我 我將變其榮為辱
遂假亞哈名作書 鈐以王印 致於拿伯邑中 與彼偕居之長老顯者
行淫者目俟昏暮 自蔽其面 曰 無目見我
爾專心尋求我 則必遇之
耽酒嗜炙之人 勿與同處
遣之在埃及地 行異蹟奇事於法老 及其諸臣 與其四境
西庇太之二子 雅各與約翰 就而謂之曰 師乎 凡我求爾者 願為我行之
是日也 我將召我僕希勒家子以利亞敬
其憾恨雖蓋以詭譎 其邪慝必顯於會中
以色列人事摩押王伊磯倫 十有八年
我遣使詣之曰 我經營鉅工 弗能往 奚可止工而詣爾乎
自我幼年 人屢苦我 惟未勝我兮
火川出於其前 服役者千千 侍立者萬萬 鞫事已備 書卷悉展
亞倫子拿答 亞比戶 各取己鼎 置火與香 以獻耶和華 然所獻者 乃不聖之火 非耶和華所命
耶和華曰 以色列免於鋒刃之遺民 在我往錫綏安之際 乃蒙恩寵於曠野
呼我僕而不應 口求之而不答
復導我由北門至室前 我見耶和華之榮光 充盈耶和華室 我則面伏於地
願爾自天爾之居所 聽其禱告祈求 而保其義 寬恕干犯於爾之民
夫聞而激怒者誰乎 非從摩西出埃及之眾乎
尼陀法人瑪哈萊 尼陀法人巴拿子希立
爾藉臣僕侮主 曰我率眾車陟於山巔 至利巴嫩之深處 伐其香柏之高者 松木之美者 將入其境之極處 即腴壤之森林
耶穌即自覺能力由己而出 乃轉身於眾中 言曰 捫我衣者誰耶
爾衣維赭 爾服若踐酒醡者 何也
攜季者至 以徵爾言 免於死亡 乃遵命而行
告以色列族云 當取橄欖擣油 惟潔是務 攜以與爾 使燈常燃
其值人不之知 生人之地 亦不得見
其人遂詣大祭司希勒家 以奉於上帝室之金付之 此金乃司閽之利未人 自瑪拿西人 以法蓮人 以色列遺民 猶大與便雅憫眾 及耶路撒冷居民 所收集者
何不以此膏賣銀三十兩 以給貧乏乎
自地之極 我儕聞歌曰 尊榮歸於義者 惟我曰 吾衰矣 吾衰矣 禍哉我也 欺者行其欺 欺者肆其欺
雅各見之曰 此乃上帝之軍 故名其地曰瑪哈念
以利沙召基哈西曰 召書念婦至 乃召之 既至 以利沙曰 抱爾子
女呼號而無救 其事與攻殺鄰里同
是乃耶和華之門 義人將入之兮
末底改知之 以告后以斯帖 以斯帖託末底改名 告於王
且欲示其豐富之榮於矜恤之器 備以獲榮者
使牧伯歸烏有 地上之士師為虛浮
則祭司必依爾所估之價 視禧年之遠近而定 是日彼以其金 歸於耶和華為聖
察其所匿諸處 既得其實 則返以告 我偕爾往 若在斯土 我必於猶大億兆中 索之務獲
除酵之日至 即當宰逾越羔時也
耶穌謂之曰 我誠告爾 立於此者有人 未嘗夫死 必見上帝之國乘權而來也
即其臣僕 猶不足恃 即其使者 尚責其愚
耶穌攜十二門徒謂之曰 我儕上耶路撒冷 凡由先知所記者 必皆成於人子矣
患者成潔 必計七日 洗滌其衣 以活水濯其身 而後為潔
耶和華歟 從寬責我 毋加震怒 免我歸於烏有
倘全身為目 其聽安在 全身為耳 其臭安在
耶和華復諭我曰
噫 干罪之邦 負咎之民 作惡之輩 妄行之子 離棄耶和華 輕視以色列之聖者 疏而遠之
先雇者至 意己所得必加多 乃亦各得銀一錢
哈拉裔 百有十二人
大衛為掃羅所遣 處事明敏 掃羅立之為武士長 民眾與掃羅臣僕咸視為善
即爾所目睹之試鍊 異蹟 奇事 能手 奮臂 爾上帝耶和華用以導爾出者 爾所懼之諸族 爾上帝耶和華亦必如是待之
洗其衣者 福矣 致彼得權以就生命之樹 且由諸門入城焉
緣此 所羅門欲殺耶羅波安 耶羅波安起而遁於埃及 至埃及王示撒 居彼 迨所羅門薨
當日耶和華諭摩西曰
希勒家子家宰以利亞敬 與繕寫舍伯那 及亞薩子史官約亞 俱出見之
蓋有云 置萬有服其足下 但言萬有服之 則使萬有服之者 不在其內 明矣
八日之期既滿 為嬰行割禮 遂稱其名曰耶穌 即未妊於胎時 使者所稱者
彼拉多問曰 爾為猶太人之王乎 耶穌答曰 爾言之矣
當於是日明日食其祭品 若留至三日 宜爇以火
勿貪寢 免致匱乏 當啟目 則得飽飫
則我所望安在 我所冀者 其孰見之
牛羊肢體不均 或有損缺 若出樂輸而獻 則可 以之償願而獻 則不蒙悅納
迨畢斯事 誌此善果 則將由爾適士班雅矣
兄弟乎 我儕如以撒 因應許而為子
以明哲造穹蒼 以其慈惠永存兮
彼不呼不喧 其聲不聞於衢
後 耶穌遇之於殿宇 謂之曰 爾已得愈 勿再犯罪 恐有尤甚者及爾
不慮家人遇雪 因其皆衣紫衣
牆以碧玉而築 城乃精金 有若明淨之玻璃焉
以撒嗜野味 愛以掃 利百加愛雅各
謳新歌以頌之 鼓琴精巧 其聲清越兮
曰 天上上帝耶和華 大而可畏之上帝 凡愛爾守爾誡者 爾為之踐約施恩
請容我經爾地 必由大道 不偏於左 不偏於右
既經澣濯 祭司察之 若色微暗 則必裂其衣皮經緯 而去除之
無口不稱耶穌 基督為主 以致父上帝之榮
其餘利未人 米拉利裔之室家 由西布倫支派中 得約念與其郊 加珥他與其郊
斯人也 以清酒而搖曳 以醇醪而蹁躚 祭司先知 亦以醇醪而搖曳 皆困於酒 以醇醪而蹁躚 見異象則謬解 行審判則顚蹶
我必自我所賜之地 拔其根株 棄此為我名區別為聖之室 而不之顧 使於列國中 作諺語 為話柄
但於我儕 惟有一上帝 父也 萬物本之 我眾歸之 又有一主耶穌 基督 萬物由之 我儕亦由之
我今日以生與福 死與禍 陳於爾前
其軍中之遁者 必隕於刃 遺民散於四方 爾則知乃我耶和華所言也
以色列長老咸集 詣拉瑪見撒母耳
乃斬掃羅首 剝其鎧甲 遣使至非利士四境 傳於偶像之廟 以及民間
祈禱而起 則就門徒 見其為憂而睡
故我儕既蒙應許以進其安息 則宜畏懼恐爾中或有似不及之者
其盂 其剪 其碗 其匙 其鼎 悉精金所製 內殿即至聖所之門樞 與外殿之門樞 俱以金製
顧彼既知上帝 而不以上帝榮之 亦不謝之 乃思議虛妄 心蠢而昧
摩西聞而俯伏
我為爾建室 俾爾永居
猶大人眾 與其妻室 子女孩提 咸立於耶和華前
勿中心謀惡 以害鄰里 勿好偽誓 蓋此悉我所惡 耶和華言之矣
其人就加利利之茇賽大人腓立 請曰 主 我儕欲見耶穌
自一月至五歲者 男五舍客勒 女三舍客勒
如所獻之祭 或以償願 或出樂獻 必於是日食之 其餘明日亦可食
耶和華歟 惡爾者 我詎不惡之 敵爾者 我詎不憎之乎
如女近合於獸 其罪歸之 必殺無赦 亦必殺獸
如人避獅而遇熊 入室捫壁 被齧於蛇
利汛 尼哥大 迦散
時 耶穌謂之曰 今夜 爾 皆將為我而傾跌矣 蓋記有云 我將擊其牧者 而群羊散矣
以色列族見核者 共計六十萬一千七百三十人
爾宜佈告於雅各家 宣傳於猶大曰
遺我獨在 見此大異象 身力無存 容色灰變 精力盡廢
耶和華之使者 謂以利亞曰 爾偕之下 勿懼之 以利亞遂起偕下 往而見王
義者恆行善 而絕未干罪 世無其人
維時 必發忿以譴之 震怒以苦之
我七日間禁食二次 且以凡所得者 十輸其一
販此諸物之商 即因彼而致富者 畏彼所受之痛苦而遠立 悲泣哀慟
維時 地顫天漏於上帝前 西乃搖撼 於以色列之上帝前兮
耶和華諭我曰
自彼窺食 其目遠觀
本性豈不自教 男有長髮 則為辱乎
且詣我寄名之室 立於我前曰 我得釋矣 致爾行此可惡之事
稱其妻撒拉為妹 基拉耳王亞比米勒遣人取之
北風致陰雨 讒言致怒容
以利撒反裔申利 耶利 亞薩裔撒迦利雅 瑪探雅
自我出胎 耶和華立我為其僕 使雅各歸之 以色列集之 蓋我見重於耶和華前 我上帝為我之力
耶和華刃擊 潰亂西西拉及其車乘軍旅 於巴拉前 西西拉下車 徒行而遁
其人執繩 向東而出 量千肘 使我涉之 其水沒踝
耶和華之使者自天復呼亞伯拉罕
亞哈乃往飲食 以利亞陟迦密巔 屈身在地 面伏膝間
我必導之下就宰所 若羔羊 牡綿羊 牡山羊然
亞述王西拿基立遂去而返 居於尼尼微
耶穌復至加利利之迦拿 即其以水變酒之處 有一王臣 其子病在迦伯農
每有思憶 我則煩擾 徧體戰慄